<resources>
    <string name="app_name">ሀስኮም</string>


    <string name="action_settings">Settings</string>
    <string name="title_activity_hiliwinaw">Hiliwinaw</string>
    <string name="title_activity_second">Second</string>
    <string name="title_activity_get">GetActivity</string>
    <string name="btn_simple_tabs">Simple Tabs</string>

    <string name="four" formatted="false"> ብዙ ሰዎች እንዲህ ያስባሉ፡-\n\n
•  ዓለም በቢሊዮን በሚቆጠሩ ዓመታት ውስጥ ተፈጥሮ እንዳለቀ ሳይንስ አረጋግጧል፤\n
•  መጽሐፍ ቅዱስ ዓለም በስድስት ቀናት ውስጥ ተፈጥሮ እንዳለቀ ይናገራል።\n
•  ስለዚህ ከሁለቱ አንዱን ማለትም መጽሐፍ ቅዱስን ወይንም ሳይንስን መርጣችሁ ማመን ይኖርባችኋል ማለት ነው። ትክክል አይደለም?\n\n\tይህን መጣጥፍ ለሚያነቡ ሰዎች አስደናቂና ያልጠበቁት ሊሆን ይችላል። ያለን መልስ « አይደለም » የሚል ነው። መጽሐፍ ቅዱስ ዓለም በስድስት ቀናት ውስጥ ተፈጥሮ እንዳለቀ እንድናምን አይጠይቀንም። በዘፍጥረት ላይ የተጠቀሰው ቃል እግዚአብሔር በቢሊዮን ዓመታት ውስጥ ዓለምን እንደፈጠረ አድርጎ ለማሰብ የሚያስችል ክፍተት እንዳለ እርግጥ ነው። የሚከተለውን ጥቅስ እስቲ እንመልከት፡-\n\n\tመጽሐፍ ቅዱስ የሚጀምረው ከዚህ በታች ባለው አረፍተ ነገር ነው።\n\n« በመጀመሪያ እግዚአብሔር ሰማይና ምድርን ፈጠረ፤ » ዘፍጥረት . 1፥1\n\n\tከምንም ነገር ተነስቶ በአንድ አፍታ እግዚአብሔር ሰማይና ምድርን ፈጠረ። ይህ ለዓለማቸን ፍጹም የሆነ አጀማመር ነበር። ሳይንሲስቶች «ቢግ ባንግ ቲዎሪ» የሚሉት ዓይነት መሆኑ ነው።\n\n\tከመጀመሪያው ቁጥር ቀጥሎ በዘፍጥረት የመጀመሪያው ምዕራፍ ላይ እንዲህ ተጽፏል፡- «ምድርም ባዶ ነበረች አንዳችም አልነበረባትም። » ዘፍጥ. 1፥2 ይልና የምዕራፉ ቀሪው ቁጥሮች እግዚአብሔር አምላክ ሌሎችን ፍጥረታት በቅደም ተከተል ሲፈጥር እንመለከታለን፤ የምድርን ከባቢ አየር፣ ጸሐይንና ጨረቃን በየሥፍራቸው ማስቀመጥ ፣ ከመሬት ላይ ውሃውንና የብሱን መለየት፣ ዕጽዋቶችን ተክሎችንና አዝርዕቶችን እንዲሁም በባህርና በምድር ላይ የሚኖሩ እንስሶችንና ነፍሳትን ፣ በመጨረሻም ሰዎችን ፈጠረ።\n\n\tዋናው ጥያቄ ታዲያ መጽሐፍ ቅዱስ እግዚአብሔር ዓለምን ማለትም ሰማይንና ምድርን በስድስት ቀናት ውስጥ ፈጥሮ ጨረሰ ይላልን?\n\n\tታዲያ ክርክሩን ምን አመጣው?\n\n\tየዘፍጥረት መጽሐፍ ላይ የሰፈረው እግዚአብሔር በስድስት ቀን ውስጥ ተፈጥረው እንዳለቁ የሚገልጽ ቢመስልም፡-«እግዚአብሔርም ያደረገውን ሁሉ አየ፤ እነሆም እጅግ መልካም ነበረ። ማታም ሆነ ጥዋትም ሆነ ስድስተኛ ቀን። ሰማይና ምድር ሠራዊታቸውም ሁሉ ተፈጸሙ። » ዘፍጥረት. 1፥31 - 2፥1\n\n\t«ስድስተኛ ቀን» ይላል፤ ማስተዋል ያለብን ነገር ዘፍጥረት የተጻፈው በዕብራይስጥ ቋንቋ ነው። የዕብራይስ ቋንቋ ከእንግሊዝኛ ቋንቋና ዛሬ ከሚነገሩት ሌሎች ቋንቋዎች ጋር ሲነጻጸር የቃላት ሃብቱ አነስተኛ እንደሆነ ሳይታለም የተፈታ ነው። ስለዚህ አንዳንድ አገላለጾች ለዘመኑ አንባቢዎችና ለተለያዩ ቋንቋ ተናጋሪዎች፥ ግልጽ ላይሆኑ ይችላሉ፧ ወይም አሻሚ ትርጉም ይዘው ሊገኙ ይችላሉ። ለምሣሌ;- በዕብራይስጥ «መሬት» የሚለውን ቃል፣ አገር ክልል፣ ምድር፣ ተብሎ ሊተረጎም ይችላል።\n\n\tእንደዚሁም « ቀን » (በእብራይስጥ «ዮም» የሚለው ቃል ) 24 ሰዓትን ፣ ወይም ብርሃንማውን ቀን ፣ ወይም ዛሬ ፣ ወይም ዘላለም፣ ወይም ቀጣይነት ያለው ቀን ፣ ወይም ያልተወሰነ ቀን ተብሎ ሊተረጎም ይችላል። ስለዚህ ስድስት ቀን ርዝመቱ ያልታወቀ ቀን ነው ማለት ነው። የግድ ስድስት ቀን እያንዳንዱ 24 ሰዓታት ያሉት ቀናት ማለት ላይሆን ይችላል።\n\n\tምናልባትም ቀጥሎ የሚገኘው ሐረግስ ምን ትርጉም ይኖረዋል? ብላችሁ ልትጠይቁ ትችላላችሁ። «ማታም ሆነ ቀንም ሆነ ስድስተኛ ቀን » ዘፍጥ.1፥31 ይህ ማለት ደግሞ ማታም ሆነ ጥዋት በአንድ ላይ የ24 ሰዓት ስፍር አንዳላቸው የሚገልጽ ነገር አለ? በፍጹም አይገልጽም ! «ማታና ጥዋት » ይህ አገላለጽ በሴማውያን ቋንቋ ውስጥ እንደ ዘይቤ የሚጠቀሙበት አገላለጽ ነው። እንደሌሎችም ዘይቤያዊ አገላለጾች ይህ ነው የተባለ ቀጥተኛ ትርጉም አይገኝለትም። «ዮም» የሚለውን የዕብራይስጥ ቃል በዕማሬያዊ ትርጉሙ በብዙ ቅርንጫፍ በመመልከትና ትርጉሙ ረጅምና ያልተወሰነ ጊዜን ለማመልከት እንደሚጠቀሙበት ማለት ነው። (ይህ ትንታኔ የተወሰደው ዶ/ር ኦቶ ጄ. ሄልዌግ ሪዝን ኦርግ በሚለው ዌብ ሳይት ከጻፉት ጽሑፍ የተወሰደ ነው። ፤)\n\n\tግልጽ ያልሆኑ የጊዜ አቀማመጥ በመጽሐፍ ቅዱስ ውስጥ በብዙ ቦታዎች ተጠቀሶ እናገኛለን። የነገሥታትና የመንግሥታትንም ዘመን እንዲሁ ለጊዜ ማሳያ ሲጠቀምበት እንመለከታለን። «በንጉሥ ኢዮስያስ ጊዜ» ሲል ፣ ይህ ጊዜ በቀናት የሚሰፈር ሳይሆን በዓመታት የሚሰፈር ነው።\n\n\tእንደዚሁም በአዲስ ኪዳን ውስጥ የተቀመጠም ነገር አለ፤ “እናንተ ግን ወዳጆች ሆይ ! በጌታ ዘንድ አንድ ቀን እንደ ሺህ ዓመት ፣ ሺህ ዓመትም እንደ አንድ ቀን እንደሆነ ይህን አንድ ነገር አትርሱ።» ይህም አገላለጽ፣ ዘይቤአዊ አገላለጽ ቢሆንም ቃል በቃል ተተርጉሞ፣ 1000 ዓመት በቀጥታ አንድ ቀን ይሆናል ማለት አይደለም። ዋናው ነጥቡ ግን የእግዚአብሔር የጊዜ አመዳደብና ጽንሰ ሐሳብ ከእኛ ጋር የተለያየ እንደሆነ ነው። በእኛ የቀን ብያኔ መሬት በራሷ ዛቢያ የምታደርገውን የዙረት ዑደት ተከትሎ 24 ሰዓት ነው። በዘፍጥረት የነበረውም የጊዜ ቀመርና ብያኔ እንደዛ ለመሆኑ የተቀመጠ መረጃ አለን?\n\n\tበዘፍጥረት መጽሐፍ ሁለተኛው ምዕራፍ ላይ እንዲህ ተጽፏል፡-\n\n\t«እግዚአብሔር ዓምላክ ሰማይና ምድርን ባደረገ ቀን፥ በተፈጠሩ ጊዜ የሰማይና ምድር ልደት ይህ ነው። » ዘፍጥ 2፡4\n\n\tይህ ማለት እግዚአብሔር ሰማይና ምድርን በስድስት ቀን ሳይሆን በአንድ ቀን ውስጥ ፈጠረ ማለቱ ነውን? አይደለም። አስቀድመን እንደተመለከትነው « ዮም » የሚለው ቃል ጊዜን የሚያመለክት ቢሆንም ከቶም የተወሰነ ጊዜን ብቻ ለይቶ የሚያመለክት ቃል አይደለም። ስለዚህ የዕብራይስጡ ቋንቋ ትርጉሙ እኛ እንደምንተረጉመው ግልጽና የተወሰነ ጊዜን የሚያመለክት ቢሆን፥ በመጽሐፍ ቅዱስ ይህ ቃል በተጠቀሰበት ቦታ ሁሉ እንዳለ ትርጉሙን መውሰድ እንችል ነበር። በዘፍጥረት ምዕራፍ አንድ መዝጊያ በትክክል እንዲህ ብለን መተርጎም ያስችለን ነበር ይኸውም ፡- ማታም ሆነ ቀንም ሆነ ስድስተኛው ቀን ስለዚህ ሰማይና ምድር ተሰርቶ ተፈጸመ።» ማለት እንችል ነበር።\n\n\tቀናትን በቢሊዮን ዓመታት ልክ መሰፈር እንችላለን፡\n\tበእግዚአብሔር ቃል ላይ የተጻፈው እግዚአብሔር ፍጥረትን እያንዳንዳቸው 24 ሰዓታት ባላቸው ስድስት ቀናት ውስጥ ሰርቶ ፈጸመ ብለን እንድናምን አያስገድደንም። ወይንም በዘፍጥረት መጽሐፍ ላይ ያለው የሥነፍጥረት ታሪክ በሳይንስ ባለው መረጃ ሰማይና መሬት በቢሊዮን የሚቆጠሩ ዓመታት ውስጥ ተሰርተው እንደተፈጸሙ የሚያስቀምጠውን መላምት የግድ የሚቃወም ተደርጎ መውሰድም አንችልም። ምናልባትም ሁለቱ ሃሳቦች የግድ ላይቃረኑ ይችላሉ።\n\n\tየዕበራይስጡ ቋንቋ የጊዜ አመዳደብና ብያኔ ግልጽ ባልሆነበት ሁኔታ ፡ በእግዚአብሔር ቃል ላይ የተጠቀሰውን ቀን የጊዜውን ርዝመት ከአንድ አሰፋፈር ጋር ከምናያይዘው፥ ትልቁና አስፈላጊው መልዕክት በሆነው ምን ተፈጸመ ? በሚለው ነገር ላይ ብቻ ብናተኩር የበለጠ የሚጠቅም ይሆናል።\n\n\tለምሣሌ የአንድ ሚሊዮን ብር የሎቶሪ ዕጣ ባለዕድል ሆናችሁ ብትገኙ፥ የዕጣው አሸናፊ ከመሆናችሁና የዕድሉ ተጠቃሚ ከመሆናችሁ ባለፈ፥ ሎቶሪውን መቼ እንደገዛችሁትና ወይም ሎቶሪውን ለመግዛት የያዛችሁት ወረፋ ስንተኛ እንደነበር ማወቅ ምን ያህል አስፈላጊ ነው?\n\n\tእንደገናም ዋናውና ትኩረት የሚገባው ቁምነገር የእግዚአብሔር ቃል እግዚአብብሔር ዓምላክ መሬትን፣ ጸሐይን ፣ ከዋክብትንና ጠቅላላ ሕዋዉን ፣ ውቅያኖሶችንና ዕጽዋቶችን በባህር ውስጥ ሚኖሩትን ነፍሳትን ፣ በምድርም የሚርመሰመሱትንና ሚንቀሳቀሱትን እንስሳትን፥ ሰዎችን የመፍጠሩን ታሪክ ቁልጭ አድርጎ አስቀምጦልናል። እግዚአብሔር አምላክ በማያሻማ ሁኔታ ጥርት ባለ መንገድ በምንረዳው እውነት የሁሉ ነገር ፈጣሪና ጀማሪ ነው።\n\n\n\n </string>

<string name="five" formatted="false">\n\tጥያቄ፡ ትምህርተ ስላሴ ምንድነው፣ ስሉስ ቅዱስ?\n\n\tመልሳችን፡ እኔና እናንተ የምንኖረው በስሉስ-መጠነ ልክ ዓለም ውስጥ ነው፡፡ ሁሉመ ቁሳዊ አካላት የተወሰነ ቁመት፣ ወርድ እና ትልቀት አለው፡፡ አንዱ ሰው ሌላውን ሊመስል ይችላል ወይንም ባሕርዩ የሌላውን ሊመስል ይችላል እንዲያውም ንግግሩም ቁርጥ የሌላውን ሊመስል ይችላል፡፡ ነገር ግን ሰውየው ልክ እንደሌላው ሰው ላይሆን ይችላል፡፡ ሁለቱም የራሳቸው ማንነት ያላቸው ሰዎች ናቸው፡፡\n\n\tሆኖም ግን እግዚአብሔር፣ በዚህ በስሉስ መጠነ ልክ ከተገደበ ፍጥረተ-ዓለም ውጪ ነው፡፡ እርሱ መንፈስ ነው፡፡ ከእኛም ይልቅ ድንበር የለሽ በሆነ መጠን ውስብስብ ነው፡፡\n\n\tወልድ ኢየሱስ ከአብ ልዩ ነው፡፡ ደግሞም አንድ ነው፡፡\n\n\tመጽሐፍ ቅዱስ፣ ስለ እግዚአብሔር ወልድ፣ ስለ እግዚአብሔር አብ እና ስለ እግዚአብሔር መንፈስ ቅዱስ ይናገራል፡፡ ግን አንድ እግዚአብሔር ብቻ አለ ብሎም አፅንኦት ይሰጣል፡፡\n\n\tየሂሳብን ቀመር ብንጠቀም፣ 1+1+1=3 አይነት አይደለም፡፡ 1X1X1=3 ነው፡፡ እግዚአብሔር አሃዱ ስሉስ አምላክ ነው፡፡\n\n\tበአንድነት ሦስትነት፣ በሦስትነት አንድነት የሚገለጥ አሃዱ ስሉስ ነው፡፡ መጽሐፍ ቅዱስ ስለ እግዚአብሔር የሚገልጥልን እንዲህ ነው፡፡ እግዚአብሔር ሦስት ስብዕና ቢኖረውም አንድ አምላክ ነው፡፡ አንዳንዶች ሰብዓዊ ተምሳሊት ሊሰጡት ይሞክራሉ፡፡ ለምሳሌ የውሃን ውሁድ H2O ይወስዱና፣ በረዶና እንፋሎት (የተለያየ ቅርፅ ቢኖራቸውም፣ ሁሉም ውሃ ናቸው)ይላሉ፡፡ ሌሎቹ ደግሞ እንቁላልን ይወስዱና ቅርፊት፣ አስኳልና ውሃውን ይወስዱና ሦስቱም አንድ እንቁላል ናቸው ይላሉ፡፡ ይህ ግን እግዚአብሔር የተለያዩ ክፍሎች ያሉት ያስመስላል ጉዳዩ ግን እንደዚያ አይደለም፡፡\n\n\tእግዚአብሔር ወልድ (ኢየሱስ) ፍፁም አምላክ ነው፡፡ እግዚአብሔር አብ ፍፁም አምላክ ነው፡፡ እግዚአብሔር መንፈስ ቅዱስም ፍፁም አምላክ ነው፡፡ ሆኖም አንድ አምላክ ነው፡፡ በእኛ ዓለም፣ በእኛ ሰብዓዊ ልምምድ፣ ስላሴን መረዳት እጅግ ከባድ ነው፡፡ ሆኖም ገና ከጅማሬው እግዚአብሔር በቅዱሳት መጻሕፍት የተገለፀው በዚህ መንገድ ነው፡፡ በዘፍጥረት ምዕራፍ 1 ቁጥር 26 የተጠቀሱትን የብዙ ቁጥር መግለጫዎች ልብ በሉ፡፡ እግዚአብሔርም አለ፦ ሰውን በመልካችን እንደ ምሳሌአችን እንፍጠር የባሕር ዓሦችንና የሰማይ ወፎችን፥ እንስሳትንና ምድርን ሁሉ፥ በምድር ላይ የሚንቀሳቀሱትንም ሁሉ ይግዙ።\n\n\tምንም እንኳን ሁሉንም ያካተተ ባይሆንም፣ እግዚአብሔር በስላሴነት አንድ መሆኑን የሚገልጡ ጥቂት የቅዱሳት መጻሕፍት ክፍሎች እነሆ፡-\n\n
•  እስራኤል ሆይ፥ ስማ አምላካችን እግዚአብሔር አንድ እግዚአብሔር ነው\n
•  እኔ እግዚአብሔር ነኝ ከእኔም ሌላ ማንም የለም ከእኔም በቀር አምላክ የለም\n
•  ከአንዱም በቀር ማንም አምላክ እንደሌለ እናውቃለን።\n
•  ኢየሱስም ከተጠመቀ በኋላ ወዲያው ከውኃ ወጣ፤ እነሆም፥ ሰማያት ተከፈቱ የእግዚአብሔርም መንፈስ እንደ ርግብ ሲወርድ በእርሱ ላይም ሲመጣ አየ፤ እነሆም፥ ድምፅ ከሰማያት መጥቶ። በእርሱ ደስ የሚለኝ የምወደው ልጄ ይህ ነው አለ።\n
•  እንግዲህ ሂዱና አሕዛብን ሁሉ በአብ በወልድና በመንፈስ ቅዱስ ስም እያጠመቃችኋቸው፥ ያዘዝኋችሁንም ሁሉ እንዲጠብቁ እያስተማራችኋቸው ደቀ መዛሙርት አድርጓቸው፤ እነሆም እኔ እስከ ዓለም ፍጻሜ ድረስ ሁልጊዜ ከእናንተ ጋር ነኝ።\n
•  ኢየሱስም አለ፡እኔና አብ አንድ ነን።\n
•  እኔን ያየ አብን አይቶአል፤\n
•  እኔንም የሚያይ የላከኝን ያያል።\n
•  የክርስቶስ መንፈስ የሌለው ከሆነ ግን ይኸው የእርሱ ወገን አይደለም።\n
•  የዳዊት ልጅ ዮሴፍ ሆይ፥ ከእርስዋ የተፀነሰው ከመንፈስ ቅዱስ ነውና እጮኛህን ማርያምን ለመውሰድ አትፍራ።\n
•  መልአኩም መልሶ እንዲህ አላት፦ መንፈስ ቅዱስ በአንቺ ላይ ይመጣል፥ የልዑልም ኃይል ይጸልልሻል ስለዚህ ደግሞ ከአንቺ የሚወለደው ቅዱስ የእግዚአብሔር ልጅ ይባላል።\n
•  እኔም አብን እለምናለሁ ለዘላለምም ከእናንተ ጋር እንዲኖር ሌላ አጽናኝ ይሰጣችኋል፤\n
•  እርሱም ዓለም የማያየውና የማያውቀው ስለ ሆነ ሊቀበለው የማይቻለው የእውነት መንፈስ ነው፤ ነገር ግን ከእናንተ ዘንድ ስለሚኖር በውሥጣችሁም ስለሚሆን እናንተ ታውቃላችሁ።…ኢየሱስም መለሰ አለውም። የሚወደኝ ቢኖር ቃሌን ይጠብቃል፤ አባቴም ይወደዋል ወደ እርሱም እንመጣለን በእርሱም ዘንድ መኖሪያ እናደርጋለን።\n\n\n\n</string>
    <string name="six" formatted="false">\n\n\tሦስት ዋና ክፍሎች የተከፈለ መሆኑን አስተውላችኋል፡፡ የመጀመሪያው ክፍል በእግዚአብሔር አብ ስለማመን ይናገራል፡፡ ሁለተኛው ክፍል ደግሞ በአንድያ ልጁ፣ በጌታችን በኢየሱስ ስለማመን ይናገራል፡፡ ሦስተኛው ክፍል ደግሞ፣በመንፈስ ቅዱስ ስለማመንና ስለ እርሱ አገልግሎቶች ይዘረዝራል፡፡\n\n\tበዚህ ስፍራ ግን፣ ሁሉም የጥንት የሃይማኖት መግለጫ ቅጂዎች ስለ ኢየሱስ ክርስቶስ በተጻፉት አንቀጾች ላይ “እኔ … አምናለሁ” የሚሉትን ቃላት የማያስቀምጡ መሆኑን ማመልከት ይገባናል፡፡ በእነርሱ ምትክ፣ አብዛኞቹ “እና፣” የሚለውን ቃል የሚጠቀሙ ሲሆን በዚህም አውድ መሠረት ይህ ቃል “እኔ … አምናለሁ” ከሚለው ጋር እኩል ኃይል ያለው ነው፡፡ ሆኖም ግን በሁሉም ቢሆን፣ የእግዚአብሔርን ማንነት አስመልክቶ የሃይማኖት መግለጫው ክፍሎች በዓለም አቀፍ ደረጃ በቤተክርስቲያን ተቀባይነትን ያገኘ ነው፡፡ ይህ ቀመር ስላሴአዊነት ነው፡፡ ያም፣ አንድ አምላክ አለ፣ እርሱም በሦስት ማንነቶች ይኖራል፣ እነርሱም እግዚአብሔር አብ፣ ወልድና መንፈስ ቅዱስ ነው፡፡\n\n\tይህም ኢየሱስ ለደቀመዛሙርቱ በሰጠው ተልዕኮ በማቴዎስ 28፥19 ተመዝግቦ ከምናገኘው ጋር ተመሳሳይ ነው፡፡\n\n\tእንግዲህ ሂዱና አሕዛብን ሁሉ በአብ በወልድና በመንፈስ ቅዱስ ስም እያጠመቃችኋቸው፥ ያዘዝኋችሁንም ሁሉ እንዲጠብቁ እያስተማራችኋቸው ደቀ መዛሙርት አድርጓቸው (ማቴ 28፥19)\nበዚህ ስፍራ፣ ልክ በሐዋርያት የሃይማኖት መግለጫ ላይ እንደተቀመጠው ዓይነት፣ ሦስቱ ስሞች በእኩያ አገላለጥ በአንድነት መቀመጣቸው አብ፣ ወልድና መንፈስ ቅዱስ የራሳቸው ስብእና ያላቸው አንድ አምላክ መሆኑን ያሳያል፡፡\n\n\tየሐዋርያት የሃይማኖት መግለጫ “ስላሴ” የሚለውን ቃል ለይቶ የማያስቀምጥ፣ ወይም ዝርዝርም የማይሰጥ መሆኑን እንቀበላለን፡፡ ነገር ግን የሃይማኖት መግለጫው የተመጠነ የእምነት መግለጫ እንጂ ዝርዝር የእምነት አንቀጽ አለመሆኑን ማስታወስ ይገባል፡፡ ከዚያም በቤተክርስቲያን ስርዓት ውስጥ አገልግሎት ላይ ሲውል፣ እነዚህን የእግዚአብሔር ሦስት ስብእናዎች በዚህ መንገድ መግለጡ የስላሴን ጽንሰ ሃሳብ እንደሚያነግብ በቤተክርስቲያን የሚገኝ ሰው ሁሉ ያውቃል፡፡\n\n\tእንግዲህ አሁን፣ ሁሉም ክርስቲያን ስላሴ የሚለውን ቃል ፍቺ ሙሉ በሙሉ ሊረዳ ስለማይችል፣ ብዙ ማብራሪያ ለመስጠት ከመሞከር መታቀብ ይገባናል፡፡ ስላሴ በአብዛኛው (በተለምዶ) እንዲህ ይገለጣል፡\n\n\tእግዚአብሔር አንድም ነው ሦስትም ነው፡፡\n\n\tአንድ ነው ስንል መሠረታዊ ማንነቱን ማመልከታችን ሲሆን፣ ሦስት ነው ስንል ግን ራሳቸውን የቻሉ ማንነቶች ማለታችን ነው፡፡\n\n\tእርግጥ ነው፣ የስላሴን ጽንሰ ሃሳብ በሰብዓዊ አዕምሮ ሙሉ በሙሉ መረዳት አዳጋች ነው፡፡ ምንም አንኳን፣ ስላሴ ክርስትና ከሚለይባቸው የእምነት አቋሞቹ ተቀዳሚና ዋነኛው ቢሆንም፣ የእግዚአብሔር ኅላዌና ማንነት ከእኛ የልምምድ አድማስ እጅግ ሩቅ ነው ስለሆነ እኛ ሙሉ ለሙሉ ልንረዳው አንችልም፡፡ ግን እስኪ አንድ ጥያቄ እንጠይቅ ይህንን የመሰለው ውስብስብ አስተምህሮ በክርስቲያናዊ ነገረ መለኮት ውስጥ ወሳኝ የማዕዘን ድንጋይ እንዴት ሊሆን ቻለ?\n\n\tስላሴ፣ መጽሐፍ ቅዱስን በተቀደሰ መንገድ በምታነብበት ወቅት የምትረዳው ነገር ነው፡፡ አብ አምላክ እንደሆነ፣ ወልድ አምላክ እንደሆነ እና መንፈስ ቅዱስ አምላክ እንደሆነ ሁሉም የየራሳቸውን ማንነት ይዘው በግልጽ ትመለከታለህ፡፡ እናም ስለዚህ የቅዱሳት መጻሕፍትን ትምህርት ከትምህርተ ስላሴ ጋር ማጣጣሙ አስፈላጊ ይሆናል፡፡ [ዶ/ር ኤሪክ ኬ.ቲዮኔስ]\n\n\tእንግዲያው ትምህርተ ስላሴ ለክርስቲያናዊ ነገረ መለኮት የማዕዘን ድንጋይ ከሆነ፣ ከሁሉ አስቀድሜ ልረዳው ያስፈልገኛል ምክንያቱም መጽሐፍ ቅዱሳዊ አስተምህሮ ነውና፡፡ ጽንሰ ሃሳቡ እንጂ ስ-ላ-ሴ የሚለው ቃል ፊደል በፊደል ተቀምጦ ስላማናገኘው እንዴት እንደምንረዳው መጠንቀቅ ይገባናል፡፡ እንግዲያው ቅዱሳት መጻሕፍት ስለ እግዚአብሔር ማንነት የሚያስተምሩን ድምር ትምህርት እንደሚነግረን እግዚአብሔር አንድ ነው፣ ይህም አብ አምላክ ነው፣ ወልድ አምላክ ነው፣ መንፈስ ቅዱስም አምላክ ነው- በአንድነትም፣ በጠቅላላው የመጽሐፍ ቅዱስ እውነት ስንገልጠው እግዚአብሔር ስሉስ ቅዱስ ነው የሚለውን ድምዳሜ እንድንሰጥ ዋስትና ይሰጠናል፡፡ [ዶ/ር ሮበርት ጂ. ሊሰር]\n\n\tእንግዲያው፣ እግዚአብሔር አንድ ነው ስንል፣ እግዚአብሔር አንድ አምላክ ነው የሚለውን መጽሐፍ ቅዱሳዊ እውነት እያረጋገጥን (እየተሟገትንለት) ነው ማለት ነው፡፡ እናም እነዚህ ሦስት ኑባሬዎች እንዴት አንድ አምላክ እንደሆኑም ለማብራራት መሞከራችን ነው፡፡ ማንነት ወይንም ኑባሬ የሚለውን ቃል ስንጠቀም ሦስቱም ኅላዌ መለኮት የሚጋሩት እንድነት እንዳላቸው እያመለከትን ነው፡፡ ማለትም በእግዚአብሔር አብ ውስጥ ያለው እንደዚያው በወልድ ውስጥ አለ እንደዚውም በመንፈስ ቅዱስ ውስጥም አለ ማለት ነው፡፡\n\n\tእግዚአብሔር በሦስትነትም ይኖራል ስንል፣ አብ፣ ወልድና መንፈስ ቅዱስ የራሳቸው መለያ አላቸው የሚለውን መጽሐፍ ቅዱሳዊ እውነት እየተሟገትንለት ነው፡፡ በራሳቸው ኅላዌ ያላቸው አንዳቸው ከሌላቸው ጋር የሚዋሃዱ፣ አንዳቸው ከሌላቸው ጋር የሚጣጣሙ፣በቅርብ ግንኙነትም የተሳሰሩ ናቸው፡፡\n\n\tበብዙ መንገዶች፣ የስላሴ ጽንሰ ሃሳብ ትልቅ ምስጢር ነው፡፡ ግን ደግሞ ስለ ልዕለተፈጥሮአዊው አምላካችን የተሰጡትን መጽሐፍ ቅዱሳዊ ትምህርቶች ሳያዛንፍ ጠቅለል አድርጎ የያዘም ነው፡፡\n\n\tየስላሴ ነገር ለክርስቲያናዊ ነገረ መለኮት ወሳኝ የሚሆነው በብዙ ምክንያት ነው፡፡ ለምሳሌ ያህል፣ ኢየሱስ አምላክ መሆኑን ያረጋግጣል፣ በተጨማሪም ኢየሱስ እግዚአብሔር እራሱን በስውር የገለጠበት ብቻ ማለትም አይደለም፡፡ የአንድ አምላክ አማኞች ለምን እንደሆንንም ያብራራል፣ ምንም እንኳን ሦስቱን ስላሴ አብን፣ ወልድንና መንፈስ ቅዱስን ብናመልክና ወደ እነርሱ ብንጸልይም አንዱን ብቸኛ አምላክ እናመልካለን፡፡ ከዚህም ባሻገር፣ ለሦስቱም የስላሴ አካላት ተገቢ ክብር እንድንሰጥ ያስችለናል፡፡ በተጨማሪም ከሦስቱ ስላሴዎች የአንዱ ኅልውናና ረድኤት የራሱ የእግዚአብሔር እንደሆነ እንድናውቅም ይሞግተናል፡፡ በመሠረቱ፣ የስላሴ እምነት ለበርካታ ክርስቲያናዊ ሃሳቦች መሠረታዊና ታሪካዊ ክርስትናን ያለ እርሱ ማሰብ አዳጋች ነው፡፡\n\n\tከስላሴ አንጻር በሐዋርያት የሃይማኖት መግለጫ የተቀመጠውን ትምህርተ እግዚአብሔርን ከተመለከትን፣ አንዳቸው ከሌላቸው ተለይተው የሚታወቁበት የራሳቸው ማንነት ያላቸውን የስላሴ አካላትን አስመልክቶ ያስቀመጠውን ሃሳብ ለመገንዘብ ዝግጁ ነን ማለት ነው፡፡\n\nማንነት\n\n\tከአብ አንጻር፣ የሃይማኖት መግለጫው የሁሉን ቻይነትን የባሕርይ መገለጫ ይሰጠዋል፣ የሰማይና የምድር ፈጣሪነትንም ታሪካዊ ጭብጥ ይገልጣል፡፡ እግዚአብሔር ከሉዓላዊነቱና ከማይገደበው ኃይሉ እጅግ የሚልቅ የባሕርይ መገለጫ አለው፣ ፍጥረተ ዓለምንም ከመፍጠርም የዘለለ ዕፁብ ድንቅ ተግባር አለው፡፡ በሃይማኖት መግለጫው ላይ ስለ አብ የተቀመጠው መግለጫ በሉዓላዊና መለኮታዊ አምላክ እንደሚያምኑ ከሚገልጹ ሌሎች እምነቶች ክርስትናን ለየት በሚያደርግ መንገድ አላስቀመጠውም፡፡ ነገር ግን የቀደመችው ቤተክርስቲያን እነዚህ መግለጫዎች አንድ ሰው ስለ አብ ሊኖረው የሚገባውን እምነት አስመልክቶ ለመግለጥ የሚያስችሉት ብቁና ከክርስትና ጋር የሚጣጣሙ ናቸው በማለት አረጋግጣለች፡፡ እናም ክርስትናን በዙሪያው ካሉት ሃይማኖቶች ለመለየት በሃይማኖት መግለጫው በሌላ አንቀጽ ማስቀመጥን መርጠዋል፡፡\n\n\tለመጥቀስ ያህል፣ የሃይማኖት መግለጫው ስለ ወልድ፣ ስለ ኢየሱስ ክርስቶስ ብዙ ይናገራል፡፡ ምንም እንኳን ከእርሱ የባህርይ መገለጫዎች አንዳቸውንም ባይጠቅስም፣ ስለ ምድራዊ ሕይወቱና አገልግሎቱ ብዙ ዝርዝሮችን ጠቅሷል፡፡ እነዚያም ከቤተክርስቲያን ውጪ ባሉቱ ዘንድ የሚካዱ ናቸው፡፡\n\n\tየሃይማኖት መግለጫው፣ ስለ ኢየሱስ ትስጉት፣ እንደ ሰብዓዊ ሕፃን ወደ ምድር ስለመምጣቱ፣ እንደ ፍፁም ሰው ስለ መኖሩ ያወሳል፡፡ በተጨማሪም ስለ መከራው፣ ስለ ሞቱ፣ ስለ መቀበሩ፣ ስለ ትንሣኤው እና ወደ ሰማይ ስለ ማረጉ ይናገራል፡፡ እነዚህ መሠረታዊ እውነታዎች ከተከናወኑበት ጊዜ አንስቶ የማያምኑ ሰዎች ይከዱዋቸው እንደነበሩ ቅዱሳት መጻሕፍት ይነግሩናል፡፡\n\n\tበዛሬውም ዘመን አንኳን፣ ለዘብተኛ የታሪክ እና የነገረ-መለኮት ምሁራን፣ በርካታ ክርስቲያናዊ የስህተት አስተምህሮዎችና የተሳሳቱ ሃይማኖቶች እንደሚያደርጉት ሁሉ እነዚህን እውነታዎች ይክዳሉ፡፡ ለምሳሌ፣ እስልምና ኢየሱስ የእግዚአብሔር እውነተኛ ነቢይ መሆኑን ያረጋግጣል፡፡ ሆኖም ግን እርሱ ፈጽሞ አልተሰቀለም ወይም ከሞት አልተነሣም ይላል ደግሞም መለኮትነቱንም ይክዳል፡፡\n\n\tበመጨረሻም የሃይማኖት መግለጫው በመጨረሻው ቀን ኢየሱስ በሰው ዘር ሁሉ ላይ እንደሚፈርድ፣ ክፉዎችንም እንደሚኮንናቸው፣ አማኞችን ግን ዘላለማዊ የተባረከ ሕይወት እንደሚሰጣቸው ይገልፃል፡፡\n\n\tየሃይማኖት መግለጫው፣ ስለ መንፈስ ቅዱስም ድንግል ማርያም ኢየሱስን እንድትፀንስ ማድረጉን ይናገራል፡፡ ከዚያም ሌላ፣ ከስላሴ አንዱ መሆኑን በስሱ ገለጥ ያደርጋል፡፡ ሆኖም ግን፣ ለየት ባለ መንገድ፣ የሃይማኖት መግለጫው መንፈስ ቅዱስን ከቤተክርስቲያን ጋር ያቆራኘውና እኛም አሁንና ወደፊት ከምንለማመደው ድነት ጋር ያገናኘዋል፡፡\n\n\n\n</string>
    <string name="seven" formatted="false">\n\n\t“ለምን?” ሕይወት ሲከብድ፣ ሰላም ማግኘት የሚቻልበት መንገድ ይኖር ይሆን?\n\n\tሰዎች ለምን በካንሰር ይሰቃያሉ? ከተሞችን እንዳልነበሩ የሚያደርጉ ርዕደ መሬቶች ለምን ይከሰታሉ? የቤተሰባቸውን ጉሮሮ ለመድፈን ያህል ብቻ ሰዎች ሌት ተቀን ለምን በሥራ ይባክናሉ?\n\n\tእንዲያውም በደመነፍስ ሳናስተውለው፣ ደግመን ደጋግመን በውስጣችን እነዚህን ጥያቄዎች ማብሰልሰላችን አይቀርም:: በአፋችን አውጥተን ግን ስንጠይቃቸው አይሰሙም፡፡ የህይወት ትንቅንቅ ለማሸነፍ ደፋ ቀና ስንልና መተንፈሻ ስናጣ ቆም ብለን ለምን? የምንለው ከስንት አንድ ጊዜ ነው፡፡\n\n\tወደድንም ጠላንም ነቃ የሚያደርገን አንድ ነገር ይከሰታል፡፡ ወላጆቻችን ይፋታሉ፡፡ ልጃገረዲቱም በጉልበተኛው ትደፈራለች፡ ከዘመዶቻችን አንዱ ካንሰር ይከሰትበታል ይህም ሁኔታ ያባንነናል ብዙም ሳንቆይ ግን ሁሉንም እንዘነጋለን፡፡ ይህም የሚሆነው ሌላ አሰቃቂ ነገር እስኪመጣ የሚያጋጥም ነገር እስኪከሰት ነው፡፡ ያን ጊዜ ቆም ብለን እዚሀጋ እንድ ትክክል ያልሆነ ነገር አለ፣ በእውነት በእውነት አንድ የተሳሳተ ነገር አለ ብለን ማሰብ እንጀምራለን፡፡ ሕይወት ሊሆን የሚገባው እንዲህ አልነበረም እንላለን፡፡ ታዲያ ክፉ ነገሮች ለምን ይከሰታሉ? ይህች ዓለም የተሻለ ስፍራ የማትሆነውስ ለምንድነው? በመጽሐፍ ቅዱስ ውስጥ ለምን ለተሰኘው ጥያቄ መልስ አለ፡፡ ይህ መልስ ግን ብዙዎች ሲሰሙት የሚወዱት መልስ አይደለም፡፡ ዓለም አሁን የሆነችውን የሆነችው እኛ ልትሆንልን የምትሻው ዓይነት ስለነበረች ነው፡፡\n\n\tምን አይነት እንቆቅልሽ ?\n\n\tዓለም አሁን ከሆነችው የተለየች እንድትሆን ማድረግ የሚችል ምንድነው ማንስ ነው? ሕይወት በሁሉም ዘመን ለሁሉም ሰው ስቃይ አልባ እንድትሆን ማድረግ የሚችል ምንድነው ማንስነው?\n\n\tእግዚአብሔር ይችላል እግዚአብሔር ያንን ማድረግ ይችላል፡፡ ግን አላደረገም ቢያንስ አሁን አላደረገውም፡፡ ይህም ስለሆነ በእርሱ ላይ እንቆጣለን፡፡ ስለዚህም “እግዚአብሔር ሁሉን ቻይ እና ሁሉን አፍቃሪ አይደለም፡፡ ሆኖ ቢሆን ኖሮ ዓለም አሁን እንደምናያት ባልሆነች ነበር!” እንላለን፡፡\n\n\tይህንንም የምንለው ቁጣችንን አይቶ እግዚአብሔር በጉዳዩ ላይ ያለውን አሳብ ይለውጣል በሚል ተስፋ ነው፡፡ ተስፋችንም የእርሱን ወንጀል ባበዛነው ቁጥር ነገሮችን የሚያከናውንበትን አሰራሩን ይለውጣል የሚል ነው፡፡\nእርሱ ግን ወይ ፍንክች! ለምን ግን?\nእግዚአብሔር ግን አይለወጥም… ነገሮችንም አሁን አይለውጥም … ምክንያቱም እኛ የምንጠይቀውን ነገር ሰጥቶናልና እርሱ እንደሌለና አላስፈላጊ እንደሆነ የቆጠርንበትንና የምንኖርበትን ዓለም ሰጥቶናል፡፡\n\n\tየአዳምንና የሔዋንን ታሪክ ታስታውሳላችሁ? “እንዳይበሉ የተከለከሉትን ፍሬ; በሉ፡፡ ፍሬዋም እግዚአብሔር የተናገራቸውንና የሰጣቸውን ቸል ብለው ሕይወትን ከእግዚአብሔር ውጪ ለመምራት ማመጻቸውን የሚገልጽ ነው፡፡ አዳምና ሔዋን ይህንን ሲያደርጉ ከእግዚአብሔር ተለይተው እንደ እግዚአብሔር የመሆን ቀቢፀ ተስፋ በውስጣቸው ይዘው ነው፡፡ ከእግዚአብሔር ከራሱ የተሻለ ለመኖር ትርጉም የሚሰጥ አንድ ነገር አለ፣ ከእግዚአብሔር በግል የቀረበ ወዳጅነት ከማድረግ የተሸለ ዋጋ የሚሰጠው ሌላ ነገር አለ በሚል አስተሳሰብ ተውጠው ነበር፡፡ ዛሬ የምናየው የዓለም ስርአት… የሚታየው ዝብርቅርቅ ሁሉ… የእነርሱ የምርጫ ውጤት ነው፡፡\n\n\tየእነርሱ ታሪክ፣ የእኛ የሁላችን ታሪክ ነው፡ አይደለምን? ምንም እንኳን ለሰው በሚሰማ ድምፅ ባይናገረውም ሁሉም በልቡ እግዚአብሔር፣ ይህችን እንኳን ለብቻዬም እዘልቅበታለሁ፡፡(ግን ስለስጦታህ አመሰግንሃለሁ፡፡)\n\n\tእኛ ሁላችንም ሕይወትን ያለእግዚአብሐየር መምራት እንሞክራለን፡፡ ይህንን ለምን እናደርጋለን? ምናልባት ሁላችንም ከእግዚአብሔር የተሸለ፣ የተመረጠ አንድ ሌላ ነገር አለ የሚለውን እሳቤ ሸምተነው ይሆንን? ለተለያዩ ሰዎች የተለያየ ነገር ሊሆን ይችላል፣ እሳቤው ግን ያው ነው፡፡ በሕይወት ውስጥ ዋናው እግዚአብሔር አይደለም፡፡ እንዲያውም እርሱ ምንም ሳያስፈልገኝ መሆን የምሻውን አሁኑኑ ላደርገው እችላለሁ የሚል እሳቤ ነው፡፡\n\n\tለዚህ እሳቤ የእግዚአብሔር ምላሽ ምንድን ነው?\n\n\tይሁንላችሁ! ይላል፡፡ በርካታ ሰዎች ሌሎች በሚያደርሱባቸው አሊያም በራሳቸው ምርጫ ከእግዚአብሔር መንገድ ውጪ የሚያከናውኗቸው ተግባራት የሚያመጡባቸውን ስቃዮች ይጎነጫሉ ግድያ፣ መደፈር፣ ስግብግብነት፣ ውሸት/ማጭበርበር፣ ስም ማጥፋት፣ ምንዝርና፣ ጠለፋ(የልጆች ስርቆት) ወ.ዘ.ተ እነዚህ ሁሉ ነገሮች የሚከናወኑት በሕይወታቸው ለእግዚአብሔር ስፍራ በማይሰጡና እንዲገዛቸው ባልፈቀዱለት ሰዎች ውስጥ ነው፡፡ ሕይወትን እነርሱ በመሰላቸው መንገድ ይመሯታል በውጤቱም ብዙዎች ይማቅቃሉ፡፡\n\n\tእግዚአብሔር ይህንን ሁሉ ነገር እንዴት ያየዋል? በፍጹም አይረካም(ደስ አይሰኝም)፡፡ እግዚአብሔርን ልንረዳው የሚገባን ዛሬም ቢሆን በፍጹም ርህራሄ ወደ እርሱ እንድንመለስና የተሸለ ህይወትን እንድንኖር ለማድረግ የሚናፍቅ አድርገን ነው፡፡ እየሱስ እንዲህ አለ፣ “እናንተ ሸክም የከበዳችሁ ሁሉ ወደ እኔ ኑ፣ እኔም አሳርፋችኅለሁ፡፡” ወደ እርሱ መሄድ የፈለጉት ግን ሁሉም አልነበሩም፡፡ \n\n\tህንንም ሁኔታ ሲመለከት “ኦ! ኢየሩሳሌም፣ ኢየሩሳሌም ነብያቶችን የምትገድይ ወደ አንቺ የተላኩትንም ሁሉ በድንጋይ የምትወግሪ ዶሮ ጫጩቶቿን እንደምትሰበስብ ልጆችሽን ሁሉ ልሰበስብ ስንት ጊዜ ወደድሁ አንቺ ግን አላወቅሽም (አልፈቀድሽም)” በማለት ኃዘኑን ገልጧል፡፡ ከዚያም ኢየሱስ ጉዳዩን እኛ ከእርሱ ጋር ሊኖረን ከሚገባው ግንኙነት አንፃር ሲያቀርበው፣ ”እኔ የአለም ብርሃን ነኝ፣ የሚከተለኝም የሕይወት ብርሃን ይሆንለታል እንጂ በጨለማ አይመላለስም” ሲል ገለጠው፡፡\n\n\tነገር ግን ሕይወት ዝብርቅርቅ ሲልስ?(ያልተገባ ነገር ሲከሰትባትስ) ከእኛ ውጪ በሆኑ ሰዎች ምክንያት በሕይወታችን ውስጥ አሰቃቂ ሁኔታዎች ሲከሰቱስ? የተጠቃን ሲመስለን (የጥቃት ስሜት ሲሰማን) እግዚአብሔር ራሱ በሌሎች እጅግ ዘግናኝ ሆነ ድርጊት የተፈፀመበት መሆኑን አስታውሱ፡፡ እግዚአብሔር የምናልፍበትን ሁኔታ ከማንም በላይ ይረዳል፡፡\n\n\tጌታ ኢየሱስ ስለ እኛ ሲል ያለፈበትንና የታሰበበትን ያህል ስቃይ በምድር ላይ ፍፁም የለም የገዛ ጓደኞቹ ትተውታል፣ በእርሱ የማያምኑ ተሳልቀውበታል፣ ከመሰቀሉ አስቀድሞ ተደብድቦአል ተገርፎአል፣ በመስቀል በሚስማር ተቸንክሮአል፣ አሳፋሪ በሆነ መንገድ በአደባባይ በጣዕር እንዲሞት ተደርጎአል፡፡ የፈጠረን እርሱ ነው፣ ፍጡር ግን ይህንን ሁሉ ስቃይ እንዲያደርስበት ፈቀደ ይህንንም ያደረገው በቅዱሳት መጻሐፍት የተጻፈውን ለመፈጸምና እኛን ከኃጥያት ነፃ ለማውጣት ነው፡፡ የደረሰበት ነገር ኢየሱስን አላስደነቀውም፡፡ ሊመጣበት ያለውን ስቃይ፣ መንገላታቱን ሁሉ ገና በሩቁ ዝርዝሩን ያውቅ ነበር፡፡ ”ኢየሱስም ወደ ኢየሩሳሌም ሲሄድ ሳለ ዐስራ ሁለቱንም ከእርሱ ጋር ወሰዳቸው በመንገድም ሳሉ ; ወደ ኢየሩሳሌም እንሄዳለን፣ የሰው ልጅም ለህፃናት አለቆችና ለፀሐፍት ታልፎ ይሰጣል፣ እነርሱም ሞት ይፈርዱበታል፣ አህዛብም ይሳለቁበትና ያላግጡበት ይስቁበትም ዘንድ አሳልፈው ይሰጡታል በሦስተኛውም ቀን ከሙታን ይነሳል፡፡” እንድ አስፈሪ ነገር እንደሚደርስባችሁ አስቀድሞ ስታውቁ የሚሆንባችሁን እስኪ ገምቱ፡- ኢየሱስ ስሜታዊና ስነ አእምሮአዊ ስቃይን በደንብ ይረዳል፡፡ ኢየሱስ ሊይዙት በሚመጡባት በዚያች ሌሊት ለፀሎት ሲሄድ ጥቂት ወዳጆቹን ከእርሱ ጋር ይዞ ሄደ፡፡ ”ከእርሱም ጋር ጴጥሮስንና ሁለቱን የዘብዲዮስ ልጆች ይዞ በመሄድ ይተክዝና ይጨነቅ ጀመር፤ ነፍሴ እስከ ሞት ድረስ እጅግ አዝናለች ፤ ከእኔ ጋር በመትጋት እዚህ ቆዩ አላቸው ጥቂት አልፍ ብሎ በግንባሩ በመደፋት አባቴ ሆይ ቢቻል ይህ ፅዋ ከእኔ ይለፍ፤ ነገር ግን እኔ እንደምፈልገው ሳይሆን አንተ ምትፈልገው ይሁን; ብሎ ፀለየ፡፡ ምንም እንኳን በኢየሱስ ዙሪያ ሦስት ወዳጆቹ ቢኖሩም የውስጥ ስቃዩን ጥልቀት አልተረዱለትም፣ ከፀሎት ሲመለስ ያገኛቸው ተኝተው ነበር፡፡ በመከራና በአሰቃቂ ሁኔታ ውስጥ በብቸኝነት ማለፍ ምን እንደሚመስል ኢየሱስ በደንብ ያውቃል፡፡\n\n\tዩሐንስ በወንጌሉ ሲጽፍ ነገሩን እንዲህ አጠቃሎታል፣ ”እርሱ በአለም ውስጥ ነበር፤ አለም የተፈጠረው በእርሱ ቢሆንም እንኳ፣ ዓለም አላወቀውም፡፡ ወደራሱ ወገኖች መጣ፤ የገዛ ወገኖቹ ግን አልተቀበሉትም፤ ለተቀበሉትና በስሙ ላመኑት ሁሉ ግን የእግዚአብሔር ልጆች የመሆን መብት ሰጣቸው፡፡; ”በእርሱ የሚያምን ሁሉ የዘላለም ህይወት እንዲኖረው እንጂ እንዳይጠፋ እግዚአብሔር አንድያ ልጁን እስከ መስጠት ድረስ ዓለምን እንዲሁ ወዶአልና” እግዚአብሔር ልጁን ወደ ዓለም የላከው በዓለም ለመድረስ ሳይሆን፣ ዓለምን በእርሱ ለማዳን ነው፡፡\n\n\tበዚህ ዓለም እጅግ አሰቃቂ ስቃይና መከራ የመኖሩ ነገር አጠያያቂ አይደለም፡፡ አንዳንዱ የሚደርሰው በራስ ወዳድና ጥላቻ በተሞሉ ሰዎች ምክንያት ነው፡፡ አንዳንዱ ደግሞ በዚህ ሕይወት ውስጥ ማለፍ አስፈራኝ በማለት የሚመጣ ነው፡፡ እግዚአብሐየር ግን እራሱን ሰጥቶናል፡፡ እግዚአብሔር ይህንን በመሰለው መከራ ውስጥ ማለፍን የቀመሰው መሆኑን እንድናውቅ አድርጓል ስለዚህም ስቃያችንንና መሻታችንን ያውቃል፡፡ ኢየሱስ ለደቀመዛሙርቱ ”ሰላምን እተውላችኃለሁ፣ ሰላሜን እሰጣችኃለሁ፤እኔ የምሰጣችሁ ዓለም እንደሚሰጣችሁ አይደለም፡፡ ልባችሁ አይጨነቅ አይፍራም፡፡” እንድንፈራ እንድንጨነቅ የሚያደርገን ከበቂ በላይ የሆነ ምክንያት አለን እግዚአብሔር በፊታችን ካለው ችግር የሚበልጥ ሰላምን ይሰጠናል፡፡ እርሱ እኮ ፈጣሪ የሆነ እግዚአብሔ(አምላክ) ነው፡፡ እርሱ ለዘላለም ይኖራል፡፡ ፍጥረተ አለምን ሁሉ የፈጠረ ከሁሉ ነገር ጀርባ ሆኖ የሚቆጣጠር እርሱ ነው፡፡\n\n\tይህን ሁሉ ኃያልነቱን ይዞ፣ እኛን እያንዳንዳችንን በጥልቀት ያውቀናለ፤፣ በጣም ኢምንትና አናሳ የሆኑ ዝርዝር ጉዳዮችን ሁሉ ያውቃል፡፡ በሕይወታችን በሚገጥመን ነገሮች ሁሉ በእርሱ ብንታመን፣ ራሳችንንም በእርሱ ላይ ብናሳርፍ፣ ምንም እንኳን ከፈተናና ከችግሮች ጋር ብንጋፈጥም ያለ አንዳች ጉዳት እርሱ ይዞ ያሳልፈናል፡፡ ኢየሱስ ”በእኔ ሰላም እንዲኖራችሁ፣ ይህንን ነግሬአችኋለሁ፡፡ በዓለም ሳላችሁ መከራ አለባችሁ፤ ነገር ግን አይዞአችሁ፤ እኔ ዓለምን አሸንፌዋለሁ፡፡” እርሱ የሁሉ የመከራ ቁንጮ በሆነው ሞት ውስጥ አልፎ አሸንፎታል፡፡ በእርሱ የምንታመን ከሆነ በሕይወታችን በሚገጥሙን አስቸጋሪ ሁኔታዎች ውስጥ እጃችንን ይዞ ይመራናል፣ ወደ ዘላለም ሕይወትም ይወስደናል፡፡\n\n\tበዚህ ሕይወት ውስጥ ከእግዚአብሔር ጋር ወይም ያለ እርሱ ልንጓዝ እንችላለን፡፡ ”ጻድቅ አባት ሆይ፤ ዓለም ባያውቅህም፣ እኔ አውቅሃለሁ፣ እነዚህም አንተ እንደላክኸኝ ያውቃሉ፡፡ ለእኔ ያለህ ፍቅር በእነርሱ እንደሆነ እኔም በእነርሱ እንድሆን፣ አንተን እንዲያውቁ አድርጌአለሁ፤ እንዲያውቁህም አደርጋለሁ፡፡\n\n\n\n”</string>
    <string name="eight" formatted="false">\n\n\tአንድ ጊዜ ዓላማህን ካወቅህ ፣ በሕይወት ውስጥ ይበልጥ ልትረዳቸው የሚገቡ የሕይወት ትርጉሞች አሉ።\n\n\tእስቲ አንድ መዶሻ እንውሰድ ፣ ይህ መዶሻ ምስማር እንዲመታ ታስቦ ነው የተሰራው፤ መዶሻ የተሰራበት ዓላማ ይኸው ነው። ለምሳሌ መዶሻው ለጊዜው ሳንጠቀምበት ፣ በዕቃ ማስቀመጫ ሳጥን ውስጥ እናስቀምጠዋለን። በዚህ ጊዜ መዶሻው ምነው ሳጥን ውስጥ ታስሬ ተቀመጥኩ ? መዶሻው ምንም አይመስለውም፡፡\n\n\tይኸው መዶሻ ሕሊና ቢኖረው ኖሮ በውስጡ አንድ ነገር ያስባል ። ዕለት በዕለት ያለምንም ሥራ በሳጥን ውስጥ ታሽጎ መቀመጡ ያሳስበዋል። በውስጡ ምንም ያህል የሚያሳስበው ጉዳይ ቢሆንም፣ ለምን ታሸጎ እንደተቀመጠ ምክንያቱን ሊደርስበት አይችልም፤ አንድ ችግር ሊኖር ይችላል። ችግሩን ግን ምን እንደሆን ሊያውቅ አይችልም።\n\n\tከዕለታት አንድ ቀን መዶሻውን አንድ ሰው ታሽጎ ከተቀመጠበት ሳጥን ውስጥ አውጥቶት ፣ ለማገዶ የሚሆን እንጨት ከዛፍ ላይ ቅርንጫፎችን ይቆርጥበት ጀመር ፤- ይህን ተግባር መዶሻው በጣም ወደደው። በዕለቱ መጨረሻ ላይ ያን ያህል ደስታው ወሰን ያጣው መዶሻ ፣ እንደ ጅማሬው ደስታው አልቀጠለም፤ ከፋው። ቅርንጫፎችን መጨፍጨፍ ለጊዜ ማሳለፊያና ለቧልት የሚያደርገው ክዋኔ እንጂ፥ ከተፈጠረበት ዓላማ ጋር የሚሄድ አልነበረምና አሁንም አንድ ነገር የጎደለ ነገር እንዳለ ይሰማው ነበር።\n\n\tበሚቀጥለውም ቀን ቀድሞ እንደሚያደርገው ቀጠለ። አንድ እግሩ ለተሰበረ ጠረቤዛ መቆሚያ ይሆን ዘንድ ድንጋይ ጠርቦ ለጠረቤዛው እግር ሰራለት ፤ አሁንም በዚህ ሥራው አልተደሰተም። የተሻለ ስራ ተመኘ ስራ ተመኘ ሥራው በዙሪያው የሚገኙትን መደብደብ ያለባቸውን ነገሮች መደብደብ፥ መጨፍጨፍ፥ መፈረካከስና መጠራረብ ፈለገ ስለዚህ አንድ ነገር ተረድቷል። እስካሁን ያከናወናቸው ተግባራት ከቶም ቢሆን ርካታን የሚሰጡት እንዳልነበሩ ለመገንዘብ ጊዜ አልፈጀበትም። ይብዛም ይነስ በሥራ ላይ የተሰማራ ቢሆንም በአገልግሎቱ ግን የእርካታ እጦት እያንገላታው ቆየ።\n\n\tእንደገናም ከዕለታት በአንዱ ቀን፥ አንድ ሰው መጣና ይዞት ሄዶ ምስማር ይመታበት ጀመር። ወዲያውኑ ከመዶሻው ሕይወት ውስጥ የእሳት ብልጭታ ተፈጠረ። ያን ጊዜ እርሱ ለምን ዓላማ እንደተፈጠረ ገባው። ምስማርን ለመምታት ነበር የተፈጠረው። በዚህ ጊዜ በእርጋታ ሆኖ ከዚህ በፊት ሲመታቸው የነበሩትን ነገሮች ከአሁኑ ጋር እያነጻጸረ ነገሮችን ማሰላሰል ጀመረ። ያ መዶሻ ሕይወቱን ሙሉ ሲፈልገው የነበረውን የተፈጠረለትን ዓላማ አገኘና ተረዳው።\n\n\tእኛ በእግዚአብሔር አምሳል የተፈጠርነው ከእግዚአብሔር ጋር ገንኙነት እንዲኖረን ነው። በዚህች ምድር ላይ ነፍሳችንን የሚያረካው፣ ብቸኛውና ዘላቂው መፍትሄ ከእግዚአብሔር ጋር ግንኙነት አንዲኖረን ማድረግ ነው። የሚገርመው ግን እግዚአብሔርን እስከምናውቀው ድረስ ሕይወታችን የተፈጠረችበትን ዓላማ በመፈለግ ሂደት ውስጥ እጅግ በጣም አስገራሚ በሆኑ ልምምዶች ውስጥ እንደምናልፍ ሳይታለም የተፈታ ነው። ልክ መዶሻው የተፈጠረበትን ምስማር የመምታት ዓላማ ዕድሉን ከማግኘቱ በፊት እንዳለፋቸው ሂደቶች እኛም የተፈጠርንበትን ዓላማ ሳናውቅና ሳናገኝ እንዲሁ በመባዘን እንዳለፍን ግልጽ ነው። እጅግ በጣም የተከበሩ በምንላቸው ዓላማዎች ዙሪያ ራሳችንን አግኝተን ሊሆን ይችላል፣ ቢሆንም የተከበሩ ዓላማዎች መስለውን ቢታዩንም ከተፈጠርንበት ዓላማ ጋር የማይሄዱና ፈጽሞ እርካታን የማናገኘባቸው ሊሆኑ ይችላሉ። ቅዱስ አውግስጦስ ይህን ዕውነታ እንዲህ ብሎ በድንቅ አገላለጽ አቅርቦታል፤ «እግዚአብሔር ሆይ አንተ ለራስህ ክብር ፈጠርኸን፤ ስለዚህ ነፍሳችን አንተን አግኝታ እስከምታርፍ ጊዜ ድረስ መቼም ቢሆን እፎይ አትልም፡፡» አለ።\nከእግዚአብሔር ጋር ካለን ግንኙነት በስተቀር የነፍሳችንን ጥም የሚያረካ ምንም ነገር የለም። ይህንን ዕውነት አስመልክቶ ጌታ ኢየሱስ ክርስቶስ እንዲህ አለ፡- «የሕይወት እንጀራ እኔ ነኝ፤ ወደ እኔ የሚመጣ ከቶ አይራብም፤ በእኔ የሚያምንም ሁልጊዜ ከቶ አይጠማም።» ዮሐ .6፥35 እግዚአብሔርን እስክናውቀውና ወደ እርሱ እስክንመጣ ድረስ ነፍሳችን በታላቅ ርሃብና ጥማት ውስጥ ሆና ትንገላታለች። ለነፍሳችን እርካታ ስንል መብል ነው የምንለውንና መጠጥ ነው ብለን የተቀበልነውን ሁሉ እንሞክራለን፤ የዚህን ጊዜ መዶሻው የማንነቱን ዓላማ እስከሚያውቅ ድረስ በተለያዩ ሙከራዎች አልፎ ምንም ርካታን ማግኘት እንዳልቻለ ሁሉ እኛም ፈጽሞ እንደማንረካ የታወቀ ነው። ባዶነታችንን ምን እንደሚሞላና የነፍሳችን እርካታ ምንጩ ምን እንደሆነ በትክክል እስክናውቅ ድረስ እንደባዘንን እንኖራለን። ኮሪ ቴምቡ የተባለች አንዲት አይሁዳዊት ክርስቲያን በናዚ የማጎርያ ካምፕ ውስጥ ሆና እንኳን ሆና እግዚአብሄር የእርካታዋ ምንጭ ሆኖ አግኝታዋለች። ከዚያ በኋላ፡- «የደስታችን ምንጭና መሠረት እንዲሁም ማንነታችን በእግዚአብሔር አምላክ በክርስቶስ በኩል እንደተሠራ ማወቃችን ነበር። . በእግዚአብሔር ፍቅር ዕምነት ነበረን። አለታችን ጥቅጥቅ ካለው ጨለማ ይልቅ ጠንካራ ነው።. . . » አለች።\n\n\tብዙዉን ጊዜ እግዚአብሔርን ከውስጣችን ስናወጣ፣ ዕርካታን እናገኝበታለን ብለን የማንሞክረው ነገር የለም። ነገር ግን ከቶም ቢሆን ምንም የሚያረካ ነገር አናገኝም። በቃን እስከምንል ድረስ እንበላለን እንጠጣለን፣ አሁንም ደግመን እንበላለን እንጠጣለን። በተሳሳተ አሰተሳሰብ የሞከርናቸውን ነገሮች ሁሉ መጠናቸውን ጨምረን ብዙ መውሰድ ምናልባት እርካታን ይሰጠናል ብለን እንገምታለን። ግን ለችግራችን ፈጽሞ መፍትሄ አናገኝም። ስለዚህ ጥማታችንና ርሃባችንን ሳናረካ እንደው እንደባዘንንና እንደተቅበዘበቅን እንቀራለን።\n\n\tየኛ ትልቁ ፍላጎትና ጥማት እግዚአብሔርን ማወቅ ነው። ከዚያም ከእርሱ ጋር ግንኙትን መመስረት ነው። ለምን? ምክንያቱም የተፈጠርነው ለዚሁ ዓላማ ነውና። አሰካሁን ምስማሩን አልመታችሁም?\n\n\n\n</string>
    <string name="nine" formatted="false">\n\n\tእግዚአብሔር ሆይ ወዴት ነህ?; ብላችሁ ጠይቃችሁ ታውቃላችሁ፣ እግዚአብሔርን ምነው ያላችሁባቸው ጉዳዮች በእርግጥ ምን ያህል ናቸው ?\n\n\tበእግዚአብሔር የምንታመነው በምን ያህል መጠን ነው? በገጠሙን ሁኔታዎች ሁሉ ፊታችንን ወደእርሱ እናቀናለንን… ሁኔታዎች ሲረጋጉ የምንሆነውን ያህል ቀውስ ሲገጥመን ያንኑ እናደርጋለን?\nእግዚአብሔር ወዴት ነው?\n\n\tእግዚአብሔር እኛ እንድናውቀው የሚሻ የፍጥረተ ዓለም ፈጣሪ ነው፡፡ እኛ ሁላችን በዚህ ያለነው በዚህ ምክንያት ነው፡፡ የእርሱን ብርታት፣ ፍቅር፣ ፍትህ፣ ቅድስናና ርህሩኅነት እንድንለማመድና በእርሱም እንድንታመን የእርሱ መሻት ነው፡፡ ፈቃደኛ ለሆኑት ሁሉ ”ወደ እኔ ኑ”፤በማለት ይጣራል፡፡\n\n\tእርሱ እንደእኛ አይደለም፤ ነገ፤ በመጪው ሳምንት፤ በሚቀጥለው ዓመት፤ በሚቀጥሉት ዐሥር ዓመታት የሚሆነውን ያውቃል፡፡ "ከመጀመሪያ የመጨረሻውን የምናገር እኔ እግዚአብሔር ነኝ ፣ እኔንም የሚመስል የለም" ይላል ኢሳ 46፡9 ፡፡ በዓለም ላይ ምን እንደሚሆን ያውቃል፡፡ ሊረዳችሁም ከእናንተ ጋር ይሆናል፡፡ እርሱ ”መጠጊያችንና ኃይላችን ባገኘንም በታላቅ መከራ ረዳታችን እንደሚሆን"(መዝ 46፡1) ነግሮናል ፡፡ ነገር ግን እርሱን ከልባችን መሻት ይገባናል፡፡ ”ብትፈልጉኝ ታገኙኛላችሁ፣ በፍፁም ልባችሁ ካሻችሁኝ ታገኙኛላችሁ”(ኤር 29፡13) ብሏል፡፡\n\n\tይህ ማለት ግን እግዚአብሔርን የሚያውቁ አስቸጋሪ ወቅቶች አይደርሱባቸውም ማለት አይደለም፡፡ በፍጹም፡፡ የአሸባሪዎችን ጥቃት ለብዙዎች ጭንቅና ሞት ምክንያት ሲሆን እግዚአብሔርን የሚያውቁትም የዚያው ጭንቅ ሰለባዎች ይሆናለ፡፡ነገር ግን የእግዚአብሔር ከእነርሱ ጋር መሆን የሚያመጣላቸው ሰላምና ብርታት አለ፡፡ ከኢየሱስ ክርስቶስ ተከታዮች አንዱ "በሁሉም እንጨነቃለን፣ ነገር ግን አንጠፋም፤ እናመነታለን፣ ነገር ግን ተስፋ አንቆርጥም፤ እንሰደዳለን ግን አንጣልም፤ እንንገላታለን፣ ነገር ግን አንጠፋም" (2ቆሮ 4:8-9)ሲል ገልጦታል፡፡ በሕይወታችን ልዩ ልዩ ችግሮች እንደሚገጥመን እውነታው ይነግረናል፡፡ ሆኖም፣ እግዚአብሔርን በማወቅ በውስጣቸው ስናልፍ የምንመለከታቸው ፍጹም በተለየ መንገድ ሲሆን ፈጽሞ የእኛ ባልሆነ ኃይልም እንጋፈጣቸዋለን፡፡ የትኛውም ችግር ለእግዚአብሔር ከአቅሙ በላይ ሆኖ አያውቅም፡፡ እኛን ከሚያንገላቱን ችግሮች ሁሉ ይበልጣል ስለዚህም ብቻችንን እንድንጋፈጣቸው አይተወንም፡፡\n\n\tየእግዚአብሔር ቃል "እግዚአብሔር መልካም ነው፣ በመከራም ቀን መሸሸጊያ ነው፣ በእርሱ የሚታመኑትንም ያውቃል"(ናሆ 1:7) ይላል፡፡ "እግዚአብሔር ለሚጠሩት፣ በእውነት ለሚጠሩት ሁሉ ቅርብ ነው፣ የሚፈሩትንም ከመልካም ነገር አያጎድላቸውም(የልባቸውን መሻት ይፈጽምላቸዋል)፣ ጩኸታቸውን ይሰማል ያድናቸዋልም"(መዝ 145፡18-19) በማለትም ጨምሮ ይናገራል፡፡\n\n\tኢየሱስ ለተከታዮቹ እነዚህን የሚያጽናኑ ቃላት ነገራቸው እንዲህ ሲል "በአንድ ሳንቲም ከሚሸጡት ሁለት ድንቢጦች አንዲቷ እንኳ ያለ አባታችሁ ፈቃድ ምድር ላይ አትወድቅም፡፡ የራስ ጠጉራችሁ እንኳ አንድ ሳይቀር የተቆጠረ ነው ስለዚህ አትፍሩ፤ ከብዙ ድንቢጦች ይልቅ ዋጋችሁ የከበረ ነው"(ማቴ 10፡29-31)፡፡በእውነት ወደ እግዚአብሔር ከተመለሳችሁ፣ ማንም ሰው አድርጎ በማያውቀውና ሊያደርገው በማይችለው መንገድ ለእናንተ ግድ ይለዋል፡፡\n\n\tሰቆቃና የእኛ ነፃ ፈቃድ\n\n\tግዚአብሔር የሰውን ዘር የፈጠረው ከነፃ ፈቃድ ጋር ነው፡፡ ይህም ማለት ከእርሱ ጋር ሕብረት እንዲኖረን አያስገድደንም ማለት ነው፡፡ እርሱን ወደጎን ተወት እንድናደርገው(እንድንክደው) እና ሌሎች ክፉ ስራዎችን እንድንሠራ መብት አለን ማለት ነው፡፡ አፍቃሪ እንድንሆን ሊያስገድደን ይችል ነበር፡፡ ግን ከእርሱ ጋር የሚኖረን ግንኙነት ምን ዐይነት የሚሆን ይመስላችኋል? በፍጹም ወዳጅነት ሊሆን አይችልም፣ ሊሆን የሚችለው በግድ የሚደረግና ጥብቅ ቁጥጥር የሚደረግበት መታዘዝ ብቻ ነው፡፡ እርሱ ግን ነፃ ፈቃድ ሰጥቶናል፡፡\n\n\tእንዲያው በተፈጥሮ፣ ከውስጥ ከነፍሳችን “እግዚአብሔር ሆይ፣ ነገሮች ይህንን ያህል(አሳዛኝ) እንዲሆኑ የምትተዋቸው እንዴት ነው?” ብለን እንጮሃለን፡፡\n\n\tእግዚአብሔር እንዴት ምላሽ እንዲሰጥ ነው የምንጠብቀው? የሰዎችን ተግባራት እንዲቆጣጠር ነው የምንሻው? በአሸባሪዎች ጥቃት ምክንያት የሚያልቁት ሰዎች ቁጥር ምን ያህል ድረስ ብቻ እንዲሆን ነው የምንፈቅደው? በመቶዎች የሚቆጠሩ ሰዎች ብቻ እንዲገደሉ እግዚአብሔር ቢፈቅድ የተሻለ ስሜት ይሰማን ይሆን? ወይስ እግዚአብሔር አንድ ሰው ብቻ እንዲሞት ቢፈቅድ? ሆኖም ግን እግዚአብሔር የአንድን ሰው ሞት እንኳን ቢከለክል፣ ነፃነት የሚባል ምርጫ አይኖረንም፡፡ ሰዎች እግዚአብሔርን ቸል ማለትን ይመርጣሉ፣ እግዚአብሔርን አሻፈረኝ ይላሉ፣ በራሳቸው መንገድም በመጓዝ በሌሎች ላይ ዘግናኝ ተግባራትን ይፈጽማሉ፡፡\n\n\tሰቆቃና ዓላማችን\n\n\tይህች ፕላኔት ምቹ አይደለችም(ስጋት የሌለባት አይደለችም)፡፡ አንድ ሰው ሊተኩስብን ይችላል፡፡ ወይም በመኪና ልንገጭ እንችላለን፡፡ በአሸባሪዎች ጥቃት ምክንያትም ከፎቅ አራሳችንን ልንወረውር እንችላለን፡፡ በዚህች መሬት ብለን በምንጠራት አሰቃቂ ስፍራ፣ የእግዚአብሔርን ፈቃድ ተከትሎ ነገሮች በማይከናወኑበት ስፍራ ብዙ ነገር ሊደርስብን ይችላል፡፡\n\n\tሆኖም፣ እግዚአብሔር በሰዎች ምህረት አይደገፍም፣ እንዲያውም በተቃራኒው እኛ በእርሱ ምህረት ስር እንሆናለን እንጂ፡፡ ይህ እግዚአብሔር ስፍር ቁጥር የሌላቸው ከዋክብቶች ያሉበትን ፍጥረተ ዓለም “ይሁን” በሚሉ ጥቂት ቃላት የፈጠረ ነው(መዝ 47፡8)፡፡ ለኀይሉና ለጥበቡ ወሰን የለውም፡፡ ምንም እንኳን ፈጽሞ ልናሸንፋቸው የማይቻሉ ችግሮች ቢከብቡንም “እኔ የሥጋ ለባሽ ሁሉ አምላክ ነኝ፣ በውኑ ለእኔ የሚያቅተኝ ነገር አለን?” (ኤር 32:27) በማለት የሚያጽናና አስደናቂ ሁሉን ቻይ አምላክ አለን፡፡ ኃጢያት የሚቀናውን የሰው ዘር ነፃነት ይጠብቃል፣ ሆኖም ግን ፈቃዱን ይፈጽማል፡፡ እግዚአብሔር በግልጽ “ምክሬ ትጸናለች፣ ያሰብኩትንም ሁሉ እፈጽማለሁ” (ኢሳ 46፡11) ይላል፡፡ ሕይወታችንን ለእርሱ ከሰጠን መጽናናትን ከእርሱ እንቀበላለን፡፡ “እግዚአብሔር ትዕቢተኞችን ይቃወማል ለትሁታን ግን ጸጋን ይሰጣል” (ያዕ 4፡6)፡፡\n\n\tሰቆቃ እግዚአብሔር አሁን የት ነው?\n\n\tአብዛኞቻችን አይ፣ ሁላችንም ብዙ ጊዜ በእግዚአብሔርና በመንገዱ ላይ እናምጻለን፡፡ ከሌሎች ጋር በተለይም ከአሸባሪዎች ጋር ስናነፃፅር ራሳችንን ሰዎችን የምናከብርና የምንወድድ ነን ብለን እንቆጥራለን፡፡ ነገር ግን ልባችንን ክፍት አድርገን፣ እግዚአብሔርን ፊት ለፊት ብንገናኘው ልባችን በኃጢያት የተሞላ ሆኖ እናገኘዋለን፡፡ ወደ እግዚአብሔር በፀሎት ስንቀርብ፣ በሁሉ ደካሞች ሆነን እግዚአብሔር ሃሳቦቻችንን፣ ድርጊቶቻችንንና ራስ ወዳድነታችንን የሚያውቅ መሆኑን በመረዳት ትንፋሻችን ቁርጥ አይልምን? በአኗኗራችንና በልዩ ልዩ ተግባሮቻችን ራሳችንን ከእግዚአብሔር እናርቃለን፡፡ ያለ እርሱም ሕይወታችንን በግሩም ሁኔታ መምራት እንደምንችል እናስባለን፡፡ መጽሐፍ ቅዱስ “እኛ ሁላችን እንደሚጠፉ በጎች ነን፣ ከእኛ እያንዳንዱ ወደ ገዛ መንገዱ አዘነበለ” (ኢሳ 53፡6) ይላል፡፡\n\n\tታዲያ ውጤቱ ምንድነው? ኃጢያታችን እኛን ከእግዚአብሔር ለይቶናል በአሁኑ ሕይወት ከምናየውም በበለጠ ሕይወታችንን አደጋ ውስጥ ጥሎታል፡፡ የኃጢያታችን ደሞዝ ሞት ነው፣ ይህም ለዘላለም ከእግዚአብሔር መለየት ነው፡፡ ሆኖም ግን፣ እግዚአብሔር ምህረት የምንቀበልበትንና እርሱን የምናውቅበትን መንገድ አዘጋጅቶልናል፡፡\n\n\tእግዚአብሔር የት ነው? የእግዚአብሔር ፍቅር\n\n\tእግዚአብሔር እኛን ለማዳን ወደ ምድር መጣ፡፡ “በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ እግዚአብሔር አንድያ ልጁን እስከ መስጠት ድረስ ዓለምን እንዲሁ ወድዶአልና፤ እግዚአብሔር አንድያ ልጁን ወደ ዓለም የላከው በዓለም ለመፍረድ ሳይሆን፣ ዓለምን በእርሱ ለማዳን ነው፡፡” (ዮሐ 3፡6-17)\n\n\tበዚህ ምድር የሚገጥመንን ሕማምና ስቃይ እግዚአብሔር በሚገባ ያውቃል፡፡ ኢየሱስ የሚኖርበትን ምቹና ስጋት የሌለበትን ስፍራ ትቶ እኛ ወደምንኖርበት ከባድ አካባቢ መጣ፡፡ ኢየሱስ ደክሞታል፣ መራብና መጠማትን ያውቃል፣ ከሌሎች በደረሰበት ተቃውሞ ደርሶበታል፡፡ በቤተሰብና በቅርብ ጓደኞቹ መገለል ደርሶበታል፡፡ ኢየሱስ በየዕለቱ ፈታኝ ሁኔታዎችን ከማለፍ የዘለለ ብርቱ ነገር ገጥሞታል፡፡ ኢየሱስ፣ ሰው የሆነው የእግዚአብሔር ልጅ፣ በፍጹም ፈቃድ ኃጢያታችንን ሁሉ ወስዶ የኃጢያታችንንም ዕዳ ከፈለ፡፡ “ፍቅርም በዚህ ተፈጽሞአል፣ ሕይወቱን ስለእኛ አሳልፎ ሰጥቶአልና” (1ዮሐ 3፡16) በብርቱ ግርፋት ውስጥ አልፎአል፣ በስቃይ ጣዕር ሞቷል፣ በመስቀል ላይ በውርደት ተሰቃይቶ ሞቷል ስለዚህ ምህረትን አግኝተናል፡፡\n\n\tኢየሱስ ከመሞቱ አስቀድሞ ተሰቅሎ እንደሚሞት ለሌሎች ተናግሯል፡፡ ከሦስት ቀናትም በኋላ ከሞት ተነስቶ ሕያው እንደሚሆን ተናገሯል፡፡ አንድ ቀን ስጋ ለብሼ እከሰታለሁ አላለም፡፡ (ይህን ብሎ ቢሆን ያደርገዋል ብሎ ማን ያምን ነበር?) ከተቀበረ ከሦስት ቀናት በኃላ መሰቀሉን ላዩ ሁሉ በአካል ሕያው ሆኖ እንደሚታያቸው ተናግሯል፡፡ በሦስተኛውም ቀን ኢየሱስ የተቀበረበት መቃብር ባዶ ሆኖ ተገኘ እናም ብዙ ሰዎች ሕያው ሆኖ እንዳዩትም መሰከሩ፡፡\n\n\tአሁን ለእኛ የዘላለም ሕይወት ሰጥቶናል፡፡ ይህ ለእኛ የተገባ አልነበረም፡፡ እርሱ ወደ ሕይወታችን እንዲገባ ስንለምነው የምንቀበለው ከእግዚአብሔር ለኛ የሚሰጥ ስጦታ ነው፡፡ የእግዚአብሔር ስጦታ በክርስቶስ ኢየሱስ የዘላለም ሕይወት ነው፡፡ ኃጢያታችንን በመናዘዝ ወደ እግዚአብሔር ብንመለስ፣ በኢየሱስ ክርስቶስ የሆነውን የዘላለም ሕይወት ስጦታ እንቀበላለን፡፡ ነገሩ የተወሳሰበ ሳይሆን ግልጽ ነው፡፡\n\n\t“እግዚአብሔር የዘላለምን ሕይወት ሰጥቶናል፣ ይህም ሕይወት በልጁ ነው፡፡ ልጁ ያለው ሕይወት አለው፤ የእግዚአብሔር ልጅ የሌለው ሕይወት የለውም፡፡” (1ዮሐ 5፡12) እርሱ ወደ እኛ ሕይወት ሊገባ ይሻል፡፡\n\n\tእግዚአብሔር የት ነው? የእግዚአብሔር እቅድ\nየመንግስተ ሰማያትስ ጉዳይ? መጽሐፍ ቅዱስ እግዚአብሔር “ዘላለማዊነትን በሰዎች ልብ ውስጥ አኖረ”(መክ 3:11) ይለናል፡፡ ምናለባት በልባችን የተሻለችው አለም ምን እንደምትመስል እናውቃለን ማለት ነው፡፡በጣም የምንወዳቸው ሰዎች ሞት በዚህ ዓለም በምንኖረው ሕይወት ውስጥ አንድ ችግር ያለ መሆኑን ይነግረናል፡፡ በነፍሳችን ውስጠኛ ማንነት ውስጥ ለመኖር የተሻለ ልብን ስብር ከሚያደርግ ችግርና ስቃይ የነፃ አንድ ስፍራ እንዳለ እንረዳለን፡፡ በእርግጠኝነት፣ እግዚአብሔር ለእኛ የተሻለ ስፍራ አዘጋጅቶልናል፡፡ ይህም ስፍራ የእርሱ ፈቃድ በሙላት የሚፈጸምበት የተለየ ሥርዓት ነው፡፡ በዚያ ዓለም እግዚአብሔር ከሰዎች ሁሉ ዐይን እንባን ያብሳል፡፡ በዚያ ልቅሶ፣ ስቃይና ሞት የለም፡፡ እግዚአብሔርም፣ መንፈሱ በሰዎች ውስጥ ይኖራል ከእንግዲህም ወዲያ ኃጢያትን አያደርጉም፡፡\n\n\tየአሸባሪዎች ጥቃት የተከሰቱባቸው ሁኔታዎች እጅግ አስፈሪ ናቸው፡፡ ኢየሱስ ለእናንተ ያዘጋጀውን ከእግዚአብሔር ጋር የዘላለም ወዳጅነትን መመስረትን አሻፈረኝ ማለት ከዚያ እጅግ የከፋ ነው፡፡ ከዘላለም ሕይወት አንፃር ብቻ ሳይሆን በዚህ በምንኖርበት ሕይወት እግዚአብሔርን ከማወቅ አንፃር ምንም ግንኙነት አይኖረንም፡፡ የመኖራችን ዓላማ እርሱ ነው፣ የመጽናናታችን ምንጭም እርሱ ነው፣ ግራ በተጋባንባቸው ወቅቶች ጥበባችን ነው፣ ብርታትና ተስፋችንም እርሱ ነው፡፡ “እግዚአብሔር መልካም መሆኑን ቅመሱ እዩም፤ እርሱን መጠጊያው ያደረገ ሰው ምስጉን ነው፡፡”(መዝ 31፡8)\n\n\tእግዚአብሔር ምርኩዝ ነው የሚል አባባል አለ፡፡ ነገር ግን እርሱ ብቻ ሊተማመኑበት የሚገባ አምላክ ነው ቢባል አግባብ ይሆናል፡፡ ኢየሱስ “ሰላምን እተውላችኋለሁ፤ ሰላሜን እሰጣችኋለሁ፤ እኔ የምሰጣችሁ ዓለም እንደሚሰጣችሁ አይደለም፡፡ ልባችሁ አይጨነቅ፤ አይፍራም፡፡”(ዮሐ 14:27) ብሏል፡፡ በሕይወት ዘመናቸው በኢየሱስ ላይ የተደገፉ ሰዎች፣ ሕይወታቸውን በዐለት ላይ እንደመሰረቱ ያረጋግጥላቸዋል፡፡ በዚህ በምትኖርበት ሕይወት የትኛውም ቀውስ ይምጣባችሁ እርሱ ያበረታችኋል፡፡\n\n\tእግዚአብሔር የት ነው? የእግዚአብሔር ልጅ\n\n\tአሁን በምትገኙበት በየትኛውም ስፍራ ኢየሱስን ወደ ሕይወትህ መጋበዝ ትችላለህ፡፡”ለተቀበሉት ሁሉ ግን በስሙ ለሚያምኑ ለእነርሱ የእግዚአብሔ ር ልጆች ይሆኑ ዘንድ ሣልጣንን ሰጣቸው”(ዮሐ 1፤12) ወደ እግዚአብሔር መመለስ የምንችለው በኢየሱስ ክርስቶስ በኩል ነው፡፡ ኢየሱስም “እኔ መንገድ፣ እውነትና ሕይወትም ነኝ፤ በእኔ በቀር ወደ አብ የሚመጣ የለም; ብሏል፡፡ “እነሆ በደጅ ቆሜ አንኳኳለሁ፤ ማንም ድምፄን ቢሰማ በሩንም ቢከፍትልኝ ወደ እርሱ እመጣለሁ” (ዮሐ 14:6) በማለት ጥሪውን ያቀርባል፡፡\n\n\tአሁን እግዚአብሔር ወደ ሕይወትህ እንዲመጣ ልትጠይቀው ትችላለህ፡፡ ይህንንም በፀሎት ተግባራዊ ልታደርገው ትችላለህ፡፡ ፀሎት ማለት በፍጹም ግልጽነትና እውነተኝነት ከእግዚአብሔር ጋር መነጋገር ማለት ነው፡፡ በዚህ ሰዓት ከዚህ በታች በተገለጸው ዐይነት የልብሕን በመንገር በግልጥነት ልትጠራው ትችላለህ፡፡\n\n\t“እግዚአብሔር ሆይ በልቤ ከአንተ ተለይቻለሁ፣ ያንንም ሁኔታ መለወጥ እሻለሁ፡፡ አንተን ማወቅም እፈልጋለሁ፡፡ኢየሱስ ክርስቶስንና የእርሱን ይቅርታ በሕይወቴ መቀበል እፈልጋለሁ፡፡ ከአንተ ተለይቼ መኖር አልሻም፡፡ ከዚህ ዕለት አንስቶ የሕይወቴ ጌታ(አምላክ) ሁን፡፡ እግዚአብሔር ሆይ አመሰግንሃለሁ፡፡”\n\n\tእግዚአብሔር ወደ ሕይወታችሁ እንዲመጣ ከልብ ልመናችሁን ከለመናችሁ፣ ወደፊት ልትሹአቸው የሚገቡ በርካታ ነገሮች አሉ፡፡ እርሱን በማወቅ አሁን የምትኖሩት ሕይወት እርካታ የሞላበት እንዲሆን እግዚአብሔር ተስፋን ሰጥቶአችኋል፡፡ እግዚአብሔር የት ነው? እርሱ መኖሪያውን በእናንተ ውስጥ ለማድረግ ይሻል፡፡ የዘላለም ሕይወት ሰጥቶአችኋል(ይሰጣችኋል)፡፡\n\n\tበዚህ ዓለም ምንም ነገር በዙሪያችሁ ቢከሰት፣ እግዚአብሔር ስለ እናንተ በዚያ አለ፡፡ ምንም እንኳን ሰዎች የእግዚአብሔርን መንገድ መከተል ባይሹም፣ አሰቃቂ የሆኑ ሁኔታዎችንም የእርሱን ዓላማ ለማስፈፀም ይጠቀምባቸዋል፡፡ በዓለም ላይ የሚከናወኑ ድርጊቶችን ሁሉ እግዚአብሔር ይቆጣጠራል፡፡ እናንተ የእግዚአብሔር ከሆናችሁ፣ “እግዚአብሔርን ለሚወዱ እንደ አሳቡም ለተጠሩ ነገር ሁሉ ተያይዞ ለበጎ እንዲሠራላቸው እንዲደረግ እናውቃለን”(ሮሜ 8፡28) በሚለው የተስፋ ቃል ላይ ማረፍ ትችላላችሁ፡፡\n\n\tኢየሱስ ክርስቶስ፣ “ሰላሜን እሰጣችኋለሁ፤ እኔ የምሰጣችሁ ዓለም እንደሚሰጠው አይደለም፡፡ልባችሁ አይታወክ አይፍራም በዓለም ሳላችሁ መከራ አለባችሁ፣ ነገር ግን አይዞአችሁ እኔ ዓለምን አሸንፊዋለሁ፡፡”(ዮሐ 14፡27 16፡33) ብሏል፡፡ ፈጽሞም ላይረሳንና ላይተወንም ተስፋ ገብቶልናል፡፡\nእግዚአብሔርን ለማወቅና ለሕይወታችሁም ያለውን ፈቃዱን በማወቅ ለማደግ ይረዳችሁ ዘንድ በመጽሐፍ ቅዱስ በማቴዎስ፣ በማርቆስ፣ በሉቃስና በዩሐንስ ወንጌላት የተፃፉትን አንብቡ፡፡\n\n\n\n</string>
    <string name="ten" formatted="false">\n\n\tሊሞላ ያልቻለው የሕይወት ፡ ሦስት ሰዎች በሕይወታቸውን ስኬት፥ ተቀባይነትና ዓላማ እንዴት እንዳገኙ ያካፈሉት ምሥክርነት ነው።\n\n\tከዚህም የሚበልጥ ነገር መኖር አለበት ብላችሁ ያሰባችሁበት ጊዜ የለም? እንደው በቀላሉ ከሕይወት ባሻገር (ከመኖር በላይ) አንድ ነገር መኖር እንዳለበት አስባችሁ አታውቁም ? የሚከተሉት መሰናዶዎች የሕይወትን ተጨባጭ ገጽታና በዚያም ውስጥ የእግዚአብሐሔር ሚና ምን እንደሆነ በሚገባ ያስገነዝቡናል።\n\nሊሞላ ያልቻለው የሕይወት ቋት ፡ ስኬት (በ ጆን ጂ. )\n\n\tምናልባት ሰምታችሁ ይሆናል። አንድ ተራራን መውጣት የሕይወት ግቡ አድርጎ ሲንቀሳቀስ ስለነበረው ሰው ማለቴ ነው። ይህ ሰው እንዳሰበው ተራራውን ወጥቶ ጫፍ ከደረሰ በኋላ ውስጡ እጅግ በቅሬታ ተሞላ። ከዚህ በኋላ የትም መሄድ አይችልም። ያሰበው ቦታ ደርሷል። ተራራ መውጣት ብቻ በራሱ ለሕይወት ግብ መሆን አይችልምና ውስጡ በቅሬታ ተሞላ። የጎደለ ነገር አሁንም አለ። የውስጡ ክፍተት አልተሞላም። ባዶነቱ እንዳለ ነው። ልክ እንደዚሁ ዝነኛው የእግር ኳስ ተጫዋች እንደሆነው ማለት ነው። የሕይወቱ ግብ በእግር ኳስ ሻምፒዮን ሆኖ ዋንጫውን ማንሳት ነበር። አልቀረም በቂ ትጋትና ጥረትን ስላደረገ፣ ሻምፒዮናነቱንም ተጎናጸፈ ፥ የናፈቀውንም ዋንጫ አቀፈ። ግን ከዚያስ ? ምን ይሁን? ባዶነቱ ግን እንዳለ ነው። ባዶውን የሕይወት ቋት እንዴት ብሎ የእግር ኳስ ዋንጫ ይሞላዋል?\n\n\tየኔም የኮሌጅ ሕይወት በብዙው እንደዚሁ ዓይነት ነበር። በተለይ በመጨረሻው የመመረቂያዬ ዓመት ላይ ፣ ሰዎች ስኬት ማለት ይህ ነው ብለው የነገሩኝን ሁሉ አግኝቻለሁ። ከሌሎች ኮሌጆች ጋር አንድነትና ወንድማማችነትን መመስረት ፥ እንደዚሁም በተለይ ለወጣትነት ሕይወት የደስታ ምንጭ ናቸው ተብለው የሚታሰቡትን አንዳንድ ልምዶች ውስጥም ዘልቄ ገብቼ ሞክሬአለሁ። ግብዣን ከጓደኞቼ ጋር መደገስና መጨፈር፣ በትምህርቴ ጥሩ ውጤትን ማስመዝገብ፣ አይኔ አረፈባቸው ከምላቸው ቆነጃጅት ልጃገረዶች ጋር ጊዜን ማሳለፍ፥ እነዚህ ሁሉ የውስጤን ባዶ ቋት ለመሙላት የወሰድኳቸው እርምጃዎች ነበሩ።\n\n\tበኮሌጅ በነበርኩበት ጊዜ የውስጤን ክፍተት ለመሙላት ያደረግኳቸው ነገሮች ሁሉ ከኮሌጅ ሕይወቴ ጋር አብረው አለፉ። አሁንም ግን የውስጤ ባዶነት ኦናነቱ ሰፍቶ ይታየኛል። እውነትም ከኮሌጅ ተመርቄ የሕይወቴ ግብ ነው ብዬ ያሰብኩት የተራራ ጫፍ ላይ ስደርስ ፥ በእርግጥ ያሰብኩበት ደርሻለሁ፤ ከዚያስ ምን ይሁን? ወዴትስ ልሂድ ?የሚለው የውስጥ ጥያቄዬን ግን ከቶም መመለስ ስላልቻልኩ ሕይወቴ በቅሬታ የተሞላ ሆነ። ጩኸቱ ሁሉ ታዲያ ወዴት ልድረስ! የሚል ሆነ። አንድ ነገር እንደጎደለኝ ታውቆኛል። ግብ ብዬ ለሕይወቴ የለየኋቸው ነገሮች ከጥቅማቸው ባሻገር የሕይወትን ባዶ ቋት እንደማይሞሉ የገባኝ ከዚያ በኋላ ነው።\n\n\tእርግጥ ነው ነፍሴ በዚህ ዓይነት ውስጥ እንዳለችና እንደምትባዝን ማንም አያውቅብኝም። ከላይ ከላይ ለሚመለከተኝ ሁሉ ፍጹም ደስተኛና የሞላለት፣ እንዲሁም የተሳካለት መስዬ ለመታየት አልተቸገርኩም። አስገራሚና ትልቁ ያየሁት የሕይወት ምጸት ፣ ብዙዎች ከኔ ጋር ሕብረት ያላቸው እኔን መሰል ወጣቶች፥ ከላይ ከላይ በሚያዩት ሕይወቴ ብቻ ተማርከው እኔን መምሰል በመፈለግ ስህተት ውስጥ ሲገቡ ማየቴ ነው። የውስጥ ማንነቴን ገና አልተረዱትም። የውስጤን ባዶነት የሚያሳየውን ገበናዬን እንዴት ይወቁት? ምን እየተሰማኝ እንዳለ ቢያውቁት ኖሮ ምን እንደሚፈጠር አሁን መገመት ይቸግረኛል።\n\n\tበዚህ በኮሌጅ ተማሪዎች ሕብረት ውስጥ አንድ በጣም የምናሾፍብቸውና የምንቀልድባቸው ወጣቶች የተሰባሰቡበት ቡድን ነበር፤ «መጽሐፍ ቅዱስ አጣቢዎች» እላቸዋለሁ ። ምንም እንኳ በነዚህ ወጣቶች ላይ የማሾፍና የማፌዝ ብሆንም ፥ ከዛም ባለፈ የምኮንናቸውና የምወቅሳቸው ብሆንም ፥ ልክ እንደኔ ሕይወታቸው ውስጥ ያልሞላ ባዶ ቋት አላቸው ብዬ ለመቀበል ግን እቸገር ነበር። ምክንያቱም እነዚህ ልጆች እኔ ያጣሁት፣ ግን ሕይወቴ አጥብቃ የምትፈልገው ርካታን እንዳገኙ እርግጠኛ ልሆን ችያለሁ። የሕይወት ትርጉም በሚገባ የገባቸው ይመስላል።\n\n\tትምህርቴን እንደጨረስኩ ባለው ቀጣዩ የበጋ ወራት በአንድ ቤተ ክርስቲያን የመጽሐፍ ቅዱስ ጥናት ውስጥ እንድካፈል ተጋበዝኩ። ብቻ በተለያየ ምክንያት ለመቅረት የሚያስገድደኝ ነገር ስላልነበር እንደው ጊዜ ለማሳለፍ ሄድኩ። ሆኖም አንድ የማልክደው ነገር፥ ከሌላው ጊዜ ይልቅ ለመንፈሳዊ ነገር ይበልጥ ክፍት እንደሆንኩ ይታወቀኝ ነበር። መጽሐፍ ቅዱስን የሚያስተምረው ሰው ማስተማር ከጀመረ ጊዜ አንስቶ ውስጤ እጅግ በአድናቆት እየተሞላ ነበር። «ስሙ ሕይወታችሁን በሚያልፈውና ቁሳዊ በሆነው ነገር ለመሙላት የምትፈልጉ. . . » እያለ ሲናገር የበለጠ ከመደነቅም ወደ መደንገጥም መግባት ጀመርኩ። የምሳለቅበትን መጽሐፍ ቅዱስ ከልቤ ማድነቅ ጀመርኩ። ያለሁበትን የጊዜውን የሕይወቴን ባዶነት ሲነካካው ይታወቀኝ ነበር።\n\n\tሆኖም እግዚአብሔር አምላክ በሚያስደንቅ ሁኔታ እየተናገረኝ የልቤን በር በጨዋነት ሲያንኳኳ እየታወቀኝ፥ በጊዜው ግን ተገቢውን ምላሽ ለመስጠት ፈቃደኛ ሆኜ አልተገኘሁም። ይልቅስ ብሶብኝ ማሰብ የጀመርኩት፣ እኔ ስለወጥ ጓደኞቼ በኔ መለወጥና እንግዳ ሕይወት ሲሳለቁብኝ እያታየኝ ይህንን ሁኔታ በማውጣትና በማወረድ ብዙ ጊዜ ፈጀሁ። ፍርሃትም አደረብኝ። ጭንቀትም ውስጥ ገባሁ። በጉዳዩ ላይ አጠንክሬ ባሰብኩበት መጠን በዕውነት እግዚአብሔር አምላክም ረዳኝ። ከእርሱ ጋር ግንኙነትን ለመፍጠር መወሰን ተክክለኛ ውሳኔና እርምጃ መሆኑን አበክሮ ለውስጤ ተናገረኝ። ከዚያ በትግሌ መቀጠል አልቻልኩም። በእርግጥ ለሕይወቴ እንደሚያስፈልገኝ በማመን ራሴን በትህትና ዝቅ አድርጌ ለእርሱ አስገዝቼ በእውነት እግዚአብሔር አምላክ ወደ ሕይወቴ እንዲገባና ባዶ የነበረውን ቋት እንዲሞላልኝ ጋበዝኩት።\n\n\tከዚያ በኋላ የሆነውን ለመግለጽ በጣም እቸገራለሁ። በቀላሉ በአጭር ቃል እንዲህ ብዬ ብቻ ብገልጸው እወዳለሁ፤ እግዚአብሔር አምላኬን «ተገናኘሁ» ። ልክ አምላኬን እግዚአብሔርን እንዳገኘሁት የሕይወቴ ባዶ ክፍተት በድንቅ እንደሞላና እኔም በእውነተኛ እርካታ ውስጥ እንደምገኝ ተረዳሁ። ከዚያ በፊት ያልተለማመድኩት የውስጥ ሙላት ሕይወቴን ሲገዛ ተሰማኝ። የሕይወቴ ባዶ የነበረው ቋት በእርሱ ቸርነት ተሞላ። ከዛን ጊዜ አንስቶ ሙሉነት የሕይወቴ አካል ሆነ። ክብር ለእግዚአብሔር ይሁን።\n\n\tከዚያ በኋላ የተረዳሁት ትልቅ ቁም ነገር ቢኖር ይህ ያለፍኩበት ጎዳና የኔ ብቻ ልምምድ እንዳልሆነ ነው። ጌታ ኢየሱስ ማንኛውም ሰው እንዲያልፍበት የሰጠው ስጦታ ነው። እንዲህ አለ፡- (አሁንም ይላል) « የሕይወት እንጀራ እኔ ነኝ፤ ወደእኔ የሚመጣ ከቶ አይራብም፤ በእኔ ሚያምንም ሁልጊዜ አይጠማም። »ዮሐ. 6፥32-35 ጌታ ኢየሱስ ከርሱ ጋር እንድንገናኝ ይጋብዘናል።\n\n\tሕይወት የራሷ ውጣ ውረድ አላት። በትገልም የተሞላችም ናት። ግን የሕይወትን ትርጉም ማወቅና የሚያረካትን መምረጥ ብቻ ሰላምና ደስታን ይሰጣል። ይህንንም ያወቅሁት ጌታ ኢየሱስ ክርስቶስን በማወቄ ነው።\n\n\tሊሞላ ያልቻለው የሕይወት ባዶ ቋት ፡ ተቀባይነትን ማግኘት (በ ሮበርት ሲ. )\n\n\tበልጅነቴ ዘ ዊዛርድ ኦፍ ኦዝ የሚል የቴሌቭዥን ፊልም እያየሁ ነው ያደግኩት። በልጅነቴ የምወደው ፊልም ነበር። የማታውቁት ከሆነ ታሪኩን ቀንጭቤ ላውጋችሁ። ዶሮቲ የተባለችው ገጸባህርይ የምትኖርበትን የካንሳስን ከተማ ትለቅና በቀላሉ አንድ ተንኮለኛ የሆነ ጠንቋይን የገደለችበትና ዝነኛ የሆነችበት ምድር ኦዝ የተባለ ቦታ ታርፋለች። በዚህ የተነሳ ከዖዝ ከተማ የጎረፈላት ክብርና ዝና የውስጧን ፍላጎት ሊያረካ አልቻለም ነበር። ከዛ ይልቅ የውስጥ ፍላጎቷ አስደናቂውን የዖዝ ከተማ ጠንቋይ ማየት ነበር። ስለዚህ ከሦስት ጓደኞቿ ጋር ሆና ያንን አስገራሚና አስደናቂ ፍጡር ለማየት እርሱን ፍለጋ ጉዞ ትጀምራለች።\n\n\tከዛ በኋላ ዶሮቲና ጓደኞቿ ምን አጋጠማቸው መሰላችሁ ፣ ከመልካምና እንግዳ ተቀባይ ጠንቋይ ይልቅ፥ ቁጡ፥ አስፈሪና አስጨናቂ ጠንቋይ ሆኖ አገኙት። ራሳቸውን በሚገባ ለርሱ አገልጋይነት ብቁ ለማድረግና አስማተኛዋን መጥረጊያ ለመሸለም በጣም ከባድ የሆኑ ሥራዎችን በማሰራት ያሰቃያቸው ነበር። እናም. . . .\n\n\tከብዙ ሥቃይና መረበሽ በኋላ ዶሮቲና ጓደኞቿ በዖዝ ጠንቋይ ፊት እንደገና መቆም ቻሉ። በዚህ ጊዜ አስማታዊዋ መጥረጊያ ተሰጥቷቸዋል ። የቀረው ጠንቋዩን ማየት ብቻ ነው። የዶሮቲ ውሻ ቶቶ ሮጣ ከፊት ለፊታቸው የነበረውን መጋረጃ ስትከፍተው በፊታቸው ተኮፍሶ ያገኙት አንድ በትንሹም በትልቁም የሚነጫነጭና የሚጮህ ሽማግሌ ጠንቋይ ሰው ብቻ ነው። ምንም አዲስ ነገር አልነበረም።\n\n\tበዛ አስተሳሰብ አድጌ ገና ከልጅነቴ ጀምሮ እግዚአብሔር ለእኔ ልክ እንደ ዖዝ ጠንቆይ ሆኖ ብቻ ነበር የሚታየኝ። ዝም ብሎ ነገር ነበር የሚመስለኝ። ተናዳጅ፥ ቁጠኛና ጯሂ አድርጌ ነበር እግዚአብሔርን የማስበው። ስለ እኔ የሚያውቀውም ነገር እጅግ በጣም የተወሰነና ትንሽ እንደሆነ አድርጌ ነበር የማስበው። በሕጻንነቴ ቤተ ክርስቲያን ከቤተሰቦቼ ጋር ስሄድ ያየኋቸው ምስሎች እርሱን በሩቅ ያለ ደሞም የማይደረስበት አድርገው ነው በዛ የልጅነት አዕምሮዬ የቀረፁብኝ ።እርሱ የሚያየው በመልካም አኗኗር የሚኖሩትን ብቻ ይመስለኝ ነበር፡፡ በእርሱ ዘንድ ተቀባይነትን ለማግኘት በመጀመርያ ለእግዚአብሔር ጠቃሚ እነደሆንኩ ማረጋገጥ ያለብኝ ይመስለኝ ነበር፡፡ ባጭሩ እግኢአብሔር ለኔ ድንቅ ብዬ የምጠራው አልነበረም፡፡\n\n\tየሁለተኛ ደረጃ ትምህርቴን አጠናቅቄ ወደ ዩኒቨርሲቲ እንደገባሁ በመጀመሪያው ዓመት ላይ ይህ ሁሉ አስተሳሰቤ ተለወጠ። በሕይወቴ ለመጀመሪያ ጊዜ ተጋርዶብኝ የነበረው መጋረጃ ተገለጠ። ሁልጊዜ እግዚአብሔርን እንደማይጨበጥ ጉም አድርጌ እንዳላሰብኩ፡ አንድ ሰው ወደ እኔ መጥቶ ከመጽሐፍ ቅዱስ እውነቱን አሳየኝ። እርሱ እግዚአብሄር ቁጡ ረእንዳልነበር አስረዳኝ። በአጠቃላይ ስለአግዚአብሔር የነበረኝ ግምትና ሃስብ ፈ.ፅሞ ከእግዚአብሔር ቃል ጋር የማይገናኝና የተቃረነ ነበር። እርሱ የፍቅርና የርህራሄ አምላክ እንደሆነ አወቅሁ። ፍፁም ህይወት መኖር እንደማልችል ያውቃል ለካ፡፡ ለዚህም ነው እሱ ፍፁም የሆነው ጌታዬና አምላኬ ስለኔ በፍፁምነት ኖረልኝ።\n\n\tእኔ እንደገባኝ ኢየሱስ ክርስቶስ የኔ አምሳያ ሳይሆን በቀጥታ የኔ ምትክ ነው። የርሱን ሰቆቃና ሥቃይ እንድመስል አይጠበቅብኝም ፤ ግን በሱ ስቃይ የደህንነት ዕድልን በማግኘት መጠቀም እንደሚኖርብኝ ተገንዝቤአለሁ። እንደተገነዘብኩት እርሱ በሙሉ ፈቃደኝነት ባለፈበት የመስቀል ሞት እኔ መቀበል የሚገባኝን ፍርድ ስለኔ እርሱ ተቀበለልኝ። እግዚአብሔር ለእኔ ያለውን ፍቅር ሊገልጽልኝ እስከ መስቀል ሞት ድረስ ተጓዘ። በዚያ በመስቀሉ ሥር ነው እርሱ እኔን በሚገባ የሚያውቀኝ መሆኑን የተረዳሁት። በመሥቀሉ ሥር ነው የተቀበለኝ። መጽሐፍ ቅዱስ እንደሚል፡- « እኛ በእርሱ ሆነን የእግዚአብሔር ጽድቅ እንሆን ዘንድ ኃጢዓት ያላወቀውን እርሱን ስለ እኛ ኃጢዓት አደረገው። » 2ኛ ቆሮ 5፥21\n\n\tትክክለኛ ተቀባይነትን ከመጋረጃ በስተጀርባ ተቀምጦ አገኘሁት። እኔም ዛሬ ራሳችሁ መጋረጃውን ገልጣችሁ እግዚአብሔርን እንድታገኙትና ያዘጋጀላችሁን ይቅርታና ተቀባይነትን በትህትና እንድትቀበሉ አደፋፍራችኋለሁ።\n\n\tሊሞላ ያልቻለው የሕይወት ባዶ ቋት ፡ ዓላማ (በ ማርሊን አ )\n\n\tሁልጊዜ ሕይወት ትርጉም ሊኖራት ይገባል ብዬ ነበር የማስበው። በየዕለቱ በምንሰራችቸው በሁሉም ነገር ላይ ማለቴ ላይሆን ይችላል። ልብስን ማጠብ የመሳሰሉትን የግድ ትርጉም እንስጣቸው ማለቴ አልነበረም ወይም ሁልጊዜ ኮምጨጭ ያለ ህይወት እንኑር ማለቴ አልነበረም ። ብቻ ምን አለፋችሁ ሁላችንም ብንሆን ብዙ መልካምና ደስ የሚል ጊዜን ማሳለፍ እንፈልጋለን።\n\n\tሕይወት ግን ደስታን ከመፈለግ ያለፈ ነገር ውስጧ አለ። ምክንያቱም ደስታ የምንለዉ ነገር ብዙም ዘላቂ አይደለም፡፡ ዛሬ እዚህ ነው ስንለው ነገ ደግሞ ወደሌላ ቦታ ይሄዳል። ራቪ ዘካርያስ የተባለ ጸሐፊ ይህንን አባባሌን በጥሩ ሁኔታ ሲገልጸው እንዲህ አለ።- « ሕይወት በሰፊው ትርጉም ካጣች፥ ያች ሕይወት የሚቀሰቅሳት ፥ ትርጉም አለው ብላ የምትከተለው ቁምነገርና ለማንነቷ ዝርዝር መግለጫ ያጣች ናት ማለት ነው። » አለ።\n\n\tለብዙ ዓመታት የዶስቶቭስኪን፥ የሳርተርን፥ የኒቼን፥ የሶቅራጥስንንና የሌሎችንም የብዙ ፈላስፎችን ሥራዎች ለሕይወቴ ትርጉምና ዓላማ ያገኙልኛል በሚል ጥማት ላጠናቸው ሞክሬአለሁ። በየጥቂት ሳምንታት አዳዲስ የፍልስፍና ሃሳቦችን በሕይወቴ ተግባራዊ ለማድረግ ጥረት በማድረግ ሕይወቴ ተለውጦ እንደሆነ በመከታተል ሙከራ አደርግ ነበር። እነዚህ በየጊዜው በሕይወቴ የምሞክራቸው የፍልስፍና ሃሳቦች በቀጥታ ከተጨባጩ ዓለም ጋር ሲገናኙ ሃሳብ ብቻ እንጂ ከቶም ትርጉም የሌላቸው መሆናቸውን ስመለከት በጣም እበሳጭ ነበር። ሆኖም ሙከራዬን አላቋርጥም ነበር።\n\n\tበዓለም አቀፍ ደረጃ ታዋቂ በሆነው የታይም መጽሔት ላይ ጸሐፊ የነበረው ዶክተር ዴቪድ አይክማን ፥ በዚህ ርዕሰ ጉዳይ እንደ ጨረር የፈነጠቀው ነገር ነበር። ይህ ሰው ሁለት የድህረ ምረቃ ድግሪዎች አሉት፤ በቻይናና በሩሲያ ታሪክና በኮሙኒዝም ጉዳይ ላይ ጥልቅ ጥናት ያደረገ አንቱ የተባለ ባለሙያ ነው፤ ከሰላሣ በሚበልጡ አገሮች በመዘዋወር ሠርቷል። ስድስት አለም አቀፍ ቋንቋዎችን አንደ አፍ መፍቻው አቀላጥፎ ይናገራል። ሕይወትን በተመለከተ ያለው አስተሳሰብ ያለ ነበር። በልዩ ትርጉም ነው ሕይወትን የሚመለከተው። ይህ ሰው ሕይወትን አስመልክቶ እንዲህ አለ፡- « እያንዳንዳችን ዓላማ አለን፤ እዚህም ለመገኘታችን ምክንያት አለን። ያንን ማንም ሊነግራችሁ አይችልም። ነገር ግን ከእግዚአብሔር ብቻ ታገኙታላችሁ።» አለ። በዶር አይክማን በንግግሩ ከጌታ ከኢየሱስ ጋር መጀመር ነው መፍትሄው አለ።\n\n\tዶር አይክማን በተጨማሪም እንዲህ አለ።« የጌታ የኢየሱስን ቃላት ስሰማ (ከመጽሐፍ ቅዱስ ማለቱ ነው።) በቀጥታ ለልቤ የሚነገረኝ ይመስለኛል። እንዲህ ይለኛል፤ እኔ የሕይወት መንገድ ነኝ፤ ብትከተለኝና የምልህን ብቻ ብታደርግ ሕይወትህ ይለወጣል። የሚለኝ ይመስለኛል።» አለ። ይህ ሰው በመቀጠልም ከክርስቶስ ጋር ግንኙነትን ለመፍጠር ክርስቶስን ወደ ሕይወት በመጋበዝ የመጀመሪያውን እርምጃ ስለመውሰድ ተናገረ። በመጨረሻም ዶር አይክማን፡- ማንኛችሁም ወደ ክርስቶስ የሚያደርሰውን የመጀመሪያውን እርምጃ ብትወስዱ አስደናቂና ትርጉም ያለው ሕይወት እንደሚኖራችሁ በድፍረት ላረጋግጥላችሁ እወዳለሁ።» ሲል ደመደመ።\n\n\tልክ እንደ ዶ/ር አይክማን እኔም የመጣሁት እግዚአብሔርን ሲክድ ከነበረ ሕይወት ነው። ልክ እንደርሱ ኢየሱስ ክርስቶስ ስለራሱ በእግዚአብሔር ቃል ላይ የተናገራቸው ንግግሮች ሁሉ ለኔ ልዩ ትርጉም የሚሰጡኝ ነበሩ። ጌታ ኢየሱስ ሕይወትን አስመልክቶ በተናገራቸው ንግግሮች እንደማንኛውም ሰብዐዊ ፈላስፋ ከቶም ወደ ሌሎች ሰዎችን መፍትሄ አድርጎ አልጠቆመም። እርሱ ግን መፍትሔ አድርጎ የሚያቀርበው እርሱን ራሱን ነው። ጌታ ኢየሱስ ኃጢዓታችንን ይቅር እንደሚል፥ በጭንቀትና በሁከት መሐል እርሱ ሰላም እንደሚሆን፥ ወደ ነጻነት ሕይወት እንደማመራን ተናግሯል።\n\n\tእኔም በእርግጥ የእግዚአብሔር መኖር ዕውነት ከሆነ እርሱን ማወቅ አለብኝ፤ ብዬ ወሰንኩ። ሆኖም አሁንም ሕይወቴ ከጥርጥር በሽታ ነጻ አልነበረም። ክርስቲያኖችን ባገኘኋቸው ቁጥር እከራከራቸው እንደነበር አውቃለሁ። ኢየሱስ ክርስቶስ እርሱ አምላክ እንደሆነ ማረጋገጫ እንዲሰጡኝ እፈልግ ነበር። አንድ ቀን ግን ከልቤ ሆኜ በትህትናና በቅንነት ስመለከት የእግዚአብሔርን ሕልውናና የክርስቶስ ኢየሱስ መለኮትነት በሚገባ ተገለጠልኝ። በድንገት በርካታ ተጠየቅ የሞላባቸው ምክንያቶችና ታሪካዊ ጭብጦች ሲገለጡልኝ እጅግ በጣም ደነገጥኩ። አሁን ውሳኔን መወሰን ነበረብኝ። እግዚአብሔርን ወደ ሕይወቴ ገብቶ በኔ ላይ እሱ በሚፈልገው መንገድ ተጽዕኖ እንዲያደርግብኝና እርሱ የሚፈልገውን ዓይነት ሰው እንደሆን መፍቀድና ያለፈውን የሕይወቴን ምዕራፍ መዝጋት ወይስ እንዳለ መቀጠል? መወሰን ነበረብኝ።\n\n\tጌታ ኢየሱስን ለማመን የሚያስችሉኝን ተጨባጭ የሆኑትን አዕምሮአዊ ምክንያቶችን ከላልሼ ተመለከትኩና ወደ ሕይወቴ ይገባ ዘንድ በትህትና ጠየቅኩት። ከዚያ ቅጽበት ጀምሮ ለሕይወቴ ትርጉም ፍለጋ መባዘኔን በታላቅ መፍትሄና ግኝት ደመደምኩ።\n\n\tከእግዚአብሔር አምላክ ጋር ግንኙነት መፍጠር መቻሌን ሳስብ በጣም እደነቃለሁ። አነጋግረዋለሁ፤ በለውጦችና በሁኔታዎች መካከልም እርሱ ንግግሬን እንደሚሰማኝ ምልክቶችን ያሳየኝ ነበር። ላልመውና ላስበው ከምችለው በላይ በሙያዬም እንድበለጽግ የሚያስችለኝን ጎዳና እርሱ በችሮታው መራኝ። ጥያቄዎችን በየጊዜው እጠይቀዋለሁ ፣ እርሱም ተገቢውንና ትክክለኛውን ምላሽ ከቃሉ ይሰጠኛል።\n\n\tእነዚህ ነገሮች በአንድ ግልጽ ባልሆነና ማዕበላማ በሆነ ጀምበር ውስጥ የተከናወኑ አይደሉም። ከእግዚአብሔር ጋር በሁለት ወገን በተደረገ ግንኙነት የተፈጸመ ኹነት ነው። ይህ አካሄድ እኔ በጣም የረካሁበትና እጅግ የምደሰትበት ሁኔታ ነበር። ይህ ሁሉ የሆነው እኔ ቅዱስ ስለሆንኩ አይደለም ። ጌታ ኢየሱስን ወደ ሕይወቱ በመጋበዝ ያስገባና በዕውነት እርሱን የማወቅ መሻት ላለውና ለሚከተለው ሁሉ የሚሆን ነው።\n\n\tእግዚአብሔርን በመከተል ታላቅና ጥልቅ ደስታ አለ። ከሌሎች ነገሮች በተለየ ሁኔታ ጌታ ኢየሱስ ክርስቶስን ማወቅና መከተል ወደ ትክክለኛው የሕይወት ዓላማ ያመጣል።\n\n\tሊሞላ ያልቻለው የሕይወት ባዶ ቋት: ጌታ ኢየሱስ ክርስቶስ\n\n\tትክክለኛ ሕይወት ማለት፣ በእርካታ፣ ተቀባይነትን በማግኘትና በዓላማ የተሞላ ሕይወት ነው። ይህንንም የምናገኘው ከጌታ ኢየሱስ ጋር ግንኙነትን በመፍጠር ነው። በታሪክ ማንም ሥጋ የለበሰ ሰው ፣ ከኢየሱስ ክርስቶስ በቀር እንዳለው የኖረና ይህንንም በሕይወቱ ያረጋገጠ ማንም የለም። እርሱ ኃጢዓትን ይቅር የሚል አምላክ እንደሆነ ተናገረ፤ እግዚአብሔር አብን ለማወቅ ብቸኛው መንገድ እርሱ እንደሆነ ተናገረ፤ ኢየሱስ ክርስቶስ እነዚህን የተናገራቸውን ሁሉ ዕውነት መሆናቸውን ከሞት በድል በመነሳት ለዓለም ሁሉ አረጋገጠ። በእርግጥም እርሱ በዚህች ምድር ላይ ከተመላለሱት ሰዎች ሁሉ እጅግ የተለየ ነበር። ከመምህርም በላይ . . . ።\n\n\tመጽሐፍ ቅዱስ ጌታ ኢየሱስ ሰው የሆነ አምላክ እንደሆነ አስረግጦ ይነግረናል። « ቃልም ሥጋ ሆነ ጸጋንና ዕውነትንም ተመልቶ በእኛ አደረ፥ አንድ ልጅም ከአባቱ ዘንድ እንዳለው ክብር የሆነውን ክብሩን አየን። »ዮሐ.1፥14 ጌታ ኢየሲስ ራሱ የእግዚአብሔር ፡-« የክብሩ መንጸባረቅና የባህርዩ ምሣሌ. . . » ነው። ዕብራ.1፥3 በአጭሩ ጌታ ኢየሱስ እግዚአብሔር ምን እንደሚመስል በትክክል የገለጸልን አምላክ ነው። ስለዚህ ከርሱ ጋር እንዴት ግንኙነትን እንመስርት?\n\n\tወገኖች! ከጌታ ጋር ግንኙነት መመስረት የምንችለው መልካምና የተሻሉ ሰዎች ለመሆን በመሞከር አይደለም ። እንደምንም በራሳችን ተፍጨርጭረን ኖረን የአግዚአብሔርን ማረጋገጫ በማግኘትም ከርሱ ጋር ግንኙነትን መመስረት አንችልም። ከአንድ ሰው ጋር ግንኙነት ለመመስረት እሱ የሚፈልገውን ዓይነት ሰው ለመሆን ጥራችሁ የሰውየውን ማረጋገጫ ለማግኘት ሞክራችሁ ታውቃላችሁ?\n\n\tእግዚአብሔር አምላክ ግን እኛን ወደ እርሱ ለማቅረብ መንገዱን ለማሳየት ዕውነተኛና ፍጹም ፍቅሩን ሰጥቶናል። ሆኖም አንደ ችግር አለ፤ በእኛና በእግዚአብሔር መካከል የሰመረ ግንኙነት እንዳይኖር የከለከለ ነገር አለ። ኃጢዓታችን ነው። ( እኔነታችን ፥ በቁጣና በክፉ ቃላቶቻችን ይገለጻል። ትዕግሥት ማጣታችን፥ እጅግ ራስ ወዳድነታችን፥ ንፉግነታችንና የመሳሰሉት ) ምናልባት ጸሎታችሁ የማይሰማበት ምክንያቱ ግራ ገብቷችሁ ከሆነ ምክንያቱ ይኸው ነው። ኃጢዓታችን ቅዱስ ከሆነው ከእግዚአብሔር አምላካችን ለይቶናል።\n\n\tስለዚህ እግዚአብሔር ከርሱ ጋር የጠበቀ ግንኙነት እንዲኖረን ምን አደረገ? ሰው የሆነው አምላክ ጌታ ኢየሱስ የሰውን ልጅ ኃጢዓት በሙሉ በትከሻው ተሸክሞ በሙሉ ፈቃደኝነት አኛን ተክቶ በመስቀል ላይ ሞተ። እርሱ ይህን ደረገው እኛ ፍጹም ይቅርታን እንድናገኝና በእግዚአብሔር ዘንድ ተቀባይነትን እንድንጎናጸፍ ነው።\n\n\tቸግራችንን ይበልጥ ግልጽ እንዲያደርግልን አንድ ምሣሌ እናቅርብ፤ አንድ የኮሌጅ ተማሪ ጥፋት አጠፋችና ዳኛ ፊት ቀረበች። ዳኛው ተማሪዋን ሰላሣ ቀን እስራት ወይንም የአንድ ሺህ ብር ቅጣት ወሰኑባት። ተማሪዋ መታሰርም ሆነ የገንዘብ ቅጣቱንም መክፈል አትችልም። ዳኛው ይህንን በሚገባ ያውቁ ስለነበር፤ ካባቸውን አወለቁና ቅጣቱ ወደሚከፈልበት ቦታ ሄዱና ቅጣቱን ለመክፈል የገንዘብ ቼክ ላይ ፈርመው ቅጣቱን ከፈሉላት። ግን ለምን? እንደዳኛነታቸው ጥፋት ስለተፈጸመ ሕጉ የደነገገውን ቅጣት መወሰን ነበረባቸው ፤ ፍትህ ነውና ። ሆኖም ተማሪዋ የእርሳቸው ልጅ ስለነበረች እንድትታሰር ስላልፈለጉ፣ በቀጥታ የተወሰነውን የቅጣት ገንዘብ ስለርሷ ሆነው ከፈሉ።\n\n\tይህ እንግዲህ ልክ ጌታ ኢየሱስ ለእያንዳንዳችን ዕዳችንን ለመክፈል በመስቀል ሞት የከፈለውን ቅጣት ማለት ነው። በታላቅ ሰቆቃና ሥቃይ ነው ያለፈው። ተደበደበ፥ ተወገረ፥ ተገረፈ፥ ስለእኛ ተሰቀለ። አሁን እኛን ስለከፈለው መስዋዕት ምላሽ እየጠየቀን ይገኛል። ምላሻችን ምንድነው? ምላሻችን እርሱን ወደ ሕይወታችን በዕምነት መጋበዝ ሊሆን ይገባል።\n\n\tሊሞላ ያልቻለው የሕይወት ባዶ ቋት: እግዚአብሑርን ማወቅ\nእግዚአብሔር እርሱን እናቀውቀው ዘንድ ይፈልጋል። ፍቅሩን፥ ደስታውንና ሰላሙን እንድንለማመድ ይሻል። ወደ ሕይወታችን ስንጋብዘው ይቅርታውን እንቀበላለን። ግንኙነትን ከእርሱ ጋር እንጀምራለን። እስከ ለዘላለም በሚዘልቅ ግንኙነት እንተሳሰራለን። ጌታ ኢየሱስ እንዲህ አለ፡- «እነሆ በደጅ ቆሜ አንኳኳለሁ ፥ ማንም ድምጼን ቢሰማ ደጁንም ቢከፈትልኝ ወደ እርሱ እገባለሁ ከእርሱም ጋር እራት እበላለሁ እርሱም ከእኔ ጋር ይበላል። » ራዕይ.3፥20\n\n\tይህ ሁሉ እንግዲህ የልብ/የልብሽ መሻት ከሆነ ከዚህ ቀጥሎ የሚገኘውን ጸሎት እንድትጸልይ/ዪ እመክርሃለሁ/ እመክርሻለሁ። (ቃላቶቹ ብቻ ሳይሆን ልብህን/ሽን ለርሱ እንድታቀርብ/ቢ አጥብቄ እመክርሃለሁ። /እመክርሻለሁ።)\n\n\t« የተወደድክና የተከበርክ አምላኬ እግዚአብሔር ሆይ፣ ኃጢዓት በመስራት አንተን በድያለሁ። በመስቀል ላይ በመሞት ኃጢዓቴን ሁሉ ስለወሰድክልኝ እጅግ አድርጌ አመሰግንሃለሁ። ምህረትህን መቀበል እፈልጋለሁ። ካንተ ጋር የጠበቀና የሰመረ ግንኙነት እንዲኖረኝ እፈልጋለሁ። የሕይወቴ ጌታና አዳኝ ሆነህ ወደ ሕይወቴ ትገባ ዘንድ እጠይቅሃለሁ። ካንተ ብቻ የሚገኝ ትክክለኛውን ሕይወት ስጠኝ። በልጅህ በኢየሱስ ክርስቶስ ጌታ ሥም ፤ አሜን! »\n\n\n\n</string>
    <string name="eleven" formatted="false">\n\n\tእንዴ ምን እየሆነ ነው? ለምንድነው ከክፋትና ከሥቃይ ነፃ የሆነች ዓለም የማትኖረን?\n\n\tለምሳሌ አንድ ሰው መጥቶ ምንም ቢሆን በዚህ ምድር ላይ ብቁ ነው የምለው የፊልም ዳይሬክተር እንዳለ አላምንም፤ ምክንያቱም የማያቸው ፊልሞች ሁሉ ፈጽሞ ቀልዶች እንጂ በሚገባ የተዘጋጁና ደረጃቸውን የጠበቁ አይደሉም፣ » ቢላችሁስ?\n\n\tእስቲ ክርክሩን አስፍተን በሌላ አገላለጽ እንመልከተው። ጥሩና ደረጃውን የጠበቀ ፊልም ማዘጋጀት ይቻላል፤ ከሚለው ማዕከላዊ አስማሚ ሃሳብ እንጀምር። ከዚያም በመነሳት በማስፋት እንዲህ ማለት እንችላለን። «ጥሩና ደረጃቸውን የጠበቁ ፊልሞችን ማዘጋጀት እንደሚቻል አስካመንኩ ድረስ፣ ሆኖም ያየኋቸው ፊልሞች ሁሉ ደረጃቸውን ያልጠበቁና የተዋጣላቸው እስካልሆኑ ድረስ፣ ብቃትና ችሎታ ያላቸው የፊልም ዳይሬክተሮቸ ያሉ አይመስለኝም።» እንግዲህ ይህ ነው የክርክራችን አካሄድ ማለት ነው።\n\n\tከእግዚአብሔር መኖርና አለመኖር ጋር በተያያዘ የሚቀርቡት ክርክሮች አካሄዳቸው ይህንኑ ነው የሚመስለው። ሰዎች «ይህ አለም የማያስደስትና አስከፊ ስለሆነ በእግዚአብሔር ህልውና አላምንም።» ሊሉ ይቸላሉ። ይህ ማለት እንደዚህ ዓይነት ዕምነት ያላቸው ሰዎች ገባቸውም አልገባቸውም መልካምና የተሻለች ዓለም እንዳለች ያምናሉ ማለት ነው።\n\n\tመልካምና የምትመች ዓለም ትኖር ይሆን?\n\n\tከሆነስ አዚህች መልካምና የተሻለችው ዓለም እንዴት መድረስ ይቻላል? በዝግመተ ለውጥ አካሄድ ይሆን? በዝግመተ ለውጥ አካሄድ ናሙናዎችን እንደተመለከተው ከሆነ በለውጥ ሂደት ውስጥ ያለ ነገር በየጊዜው መሻሻልን ማሳየት አለበት። የሚል ድምዳሜ አለው። ስለዚህ በዝግመተ ለውጥ ሂደት በቂ ጊዜ ሰጥተን ከጠበቅን ምናልባት በመጨረሻ የተሻሉ ፊልሞችንም ማዘጋጀት እንችላለን። በዚህ አካሄድ ካየነው ዓለምንም በዝግመተ ለውጥ ሂደት እንድታልፍ ካደረግን፣ መሻሻል የሚጠበቅ ውጤት ነው። ነገር ግን ዕውነታው ከዚያ ተቃራኒ ነው። ይኸውም ዓለም ምንም በዝግመተ ለውጥ ሂደት ውስጥ ነች ብለን ብናስብም ያሳየችው መሻሻል ሳይሆን ወደ በለጠ ጦርነት፣ ወደበለጠ ወንጀል፤ ወደበለጠ ፍትህ አልባነት ፣ ወደበለጠ የትዳር ፍች፣ ወደበለጠ ብልሽት ውስጥ ተዘፍቃ ነው ያገኘናት። ይኼንን ይሆን መሻሻል የምንለው? በዚህ ተጠየቅ ውስጥ ከሄድን የቱንም ያህል መሻሻል ቢኖርም ወደፊት ምንም ዓይነት የተሻለና ደረጃውን የጠበቀ ፊልም ከማዘጋጀት ይለቅ ይበልጥ እየተበላሸና እየወደቀ ይሄዳል ፤ ወደሚለው ድምዳሜ ይደረሳል ማለት ነው።\n\n\tምናልባት ይህንን ፍጥጥ ያለውን ዕውነት ነው ለመጋፈጥ የማንወደው፤ እኛ ራሳችንን ቀድሞዉኑ መጥፎ መሪዎች ስለሆንን ዓለምን ወደ መልካምና ምቹነት መምራት አንችልም። እኛ ራሳችን ችግር ያለብን ነን፣ የኃጢዓተኝነት ስብዕና የተጫነን ነን፣ ከዚህ ባህርያችን ብንነሳ ከኛ መልካም ነገር መጠበቅ አንችልም። ድንቅ የሆነ ሥልጣኔና የቴክኖሎጂ ምጥቀት በምድር ላይ የተንሰራፋውን የክፋት ፣ የወንጀል ፣ የስግብግብነት ፣ ታማኝ ያለመሆንን በፍፁም አይቀርፈውም። ዋናው ችግር ያለው በሰው ልብ ውስጥ ነው። የቱንም ያህል በዝግመተ ለውጥ ሂደት ውስጥ ብናልፍም፣ ልባችንን አንበርክኮ ከገዛው ራስወዳድነትና እኔነት መሻሻል አንችልም፤ ተሻሽለናል፣ ከተባልንም ወደበለጠ ራስወዳድነትና እኔነት እናድጋለን እንጂ ከዚያ በተቃራኒ ወደሚገኘው አቅጣጫ እንደምንሄድ አይጠበቅም። የዝግመተ ለውጥ ሂደት ሕግም ተግባራዊ የሚሆነው ብርቱ ደካማውን አሸንፎ ልቆ መገኘትን ስለሚያደፋፍር ከዚህ ውጭ አዲስ መሻሻል የምንለው ነገር አይጠበቅም።\n\n\tይህን ዓለም በተመለከተ የሚነሱ ጥያቄዎች\n\n\t ጥያቄ አንድ ብለን ብንጀምር ፣ በውኑ ይህች ዓለም እግዚአብሔርን ደስ የምታሰኝ ነችን? የዚህን መልስ ከመጽሐፍ ቅዱስ 1ኛ ዮሐንስ መልዕክት 2፥ 15-16 ላይ እንዲህ ተብሎ ተጽፎ እናገኛለን፤- «በዓለም ያለው ሁሉ እርሱም የሥጋ ምኞትና የዓይን አምሮት ስለገንዘብም መመካት ከዓለም ስለሆነ እንጂ ከአባት ስላልሆነ ፥ ማንም ዓለምን ቢወድ የአባት ፍቅር በርሱ ውስጥ የለም። » ዓለም ለሥጋ ምኞት ነው የሚሮጠው (ይህን ደግሞ ሰብዐዊነቴ የምፈልገው ነገር ነው።) የዓይን አምሮት በዓለም ውስጥ ሞልቷል። (ይሄም ሰብዐዊነቴ በጣም የሚፈልገው ነገር ነው።) ስለገንዘብ መመካት የዓለም ዋንኛ ባህርይ ነው። (ይህንንም በጣም የምፈልገው ነገር ነው።) ታዲያ እነዚህ ዐበይት አጥፊ ጉዳዮች የዓለም ዋንኛ ችግር ናቸው ቢባል ስህተት ነው? ታዲያ እነዚህ ነገሮች ሁሉ እግዚአብሔርን ያስደስታሉ?\n\n\tጥያቄ ሁለት ብለን ስንቀጥል ደግሞ ሁሉም ነገር የሚቆጣጠረው እግዚአብሔር ነው ወይ? የሚለው ሲሆን፤ መጽሐፍ ቅዱሰ ያለው መልስ «አዎ» እንዲሁም «አይደለም» የሚለው ነው። እግዚአብሔር ሁሉን ቻይና ሉአላዊ አምላክ ነው። ሆኖም ለእኛ የምርጫ ነጻነትን ሰጥቶናል። እያንዳንዱን ሃሳባችንንና ተግባራችን እየተከታተለ በእርሱ ምርጫ ብቻ እንድናከናውን አያደርግም። ይህ ነጻነት ነው እንግዲህ መጥፎውን ፊልም ያመጣው። በተጨማሪም የምድር ሁሉ ንጉሥ እግዚአብሔር ሆኖ ሳለ እንደገና መጽሐፍ ቅዱሳችን የተወሰኑ ምክንያቶችን አስቀምጦ የዚህች ዓለም ገዥ ሰይጣን እንደሆነ ይገልጽልናል። እንደዚሁም እግዚአብሔር አምላክ ሉዐላዊ ሆኖ ሳለ፣ መልሶ ለእኛ በራሳችን ላይ ነጻ የምርጫ ውሳኔ እንድናደርግ ዕድሉን ሰጥቶናል።\n\n\tጥያቄ ሦስት ስንል ደግሞ ለመሆኑ ይህች ዓለም የእግዚአብሔር መንግሥት ነችን? ብለን እንጠይቃለን። የእግዚአብሔር ቃል መጽሐፍ ቅዱስ ለዚህ ጥያቄ የሚሰጠው ምላሽ «አይደለችም» ነው የሚለው። ጌታ ኢየሱስ ክርስቶስ እንዲህ አለ። «የእኔ መንግሥት በዚህች ምድር ላይ አይደለም» አለ። በዚህ ጊዜና ሰዓት የእግዚአብሔር መንግሥት በገሃዱ ዓለም የምትታይ አይደለችምና መንፈሳዊ ነች። ምንም እንኳ እርሱ በሁላችንም ላይ ንጉሥ ቢሆንም፣ ሁላችንም እርሱ በልባችንና በሕይወታችን ይነግስ ዘንድ አልፈቀድንለትም። በስሙ ያመኑ ክርስቲያኖች ግን የማትታየዋ የእግዚአብሔር መንግሥት አካል ስለሆኑ እግዚአብሔር የእነርሱ ንጉሥ ነው። (ምንም እንኳ በዚህች ዓለም ሥጋ የሚኖሩ ቢሆኑም።)\n\n\tመልካሚቱ ዓለም . . .\n\n\tስለዚህ እግዚአብሔር ያዘጋጀው ፊልም ገና አልታየም። የተቀጠረለት ጊዜ ሲመጣ «የዚህች ዓለም መንግሥት የመሲሁ የጌታችን የኢየሱስ ክርስቶስ መንግሥት ትሆናለች።» የተሻለና ደረጃውን የጠበቀ ፊልም ማየት የምንችለው እንግዲህ ያኔ ነው። ከሁሉም የተሻለውን ለብቃቱ እንከን የማይወጣለት ባለሙያ ያዘጋጀው ማለት ነው። እግዚአብሔር የተሻለች ዓለም ህልውና እንድታገኝ በዕቅዱ ውስጥ ነች። ከዚህችኛዋ ዓለም ጋር አንድም አምሳያ አይኖራትም። እርሱ ፍጹም ብቃት ያለው እንከን የማይወጣለት የፊልም ዳይሬክተር ነው። እስቲ የፊልሙን ቅንጫቢ እናሳያችሁ።\n\n\t«የእግዚአብሔር ድንኳን በሰዎች መካከል ነው፤ ከእነርሱም ጋር ያድራል። እነርሱም ሕዝቡ ይሆናሉ፤ እግዚአብሔርም እርሱ ራሱ ከእነርሱ ጋር ሆኖ አምላካቸው ይሆናል፤ እንባዎችንም ሁሉ ከዓይኖቻቸው ያብሳል። ሞትም ከእንግዲህ ወዲህ አይሆንም፤ ኀዘንም ቢሆን ወይም ጩኸት ወይም ሥቃይ ከእንግዲህ ወዲህ አይሆንም የቀደመው ሥርዓት አልፎአልና።» ራዕይ 21፡3-4\n\n\n\n</string>
    <string name="twelve" formatted="false">\n\n\tበሐይወት ውስጥ (ትልቁ) ቁምነገር ነገር ምንድነው? በውስጥህ ስላለው ዓለም ግንዛቤው አለህ?\nፈላስፋው የእርሱን ህልው መሆን አስመልክቶ መነሻ የሚሆነውን ሀሳብ እንዲህ ሲል አስቀመጠ። «አሰብኩ፣ እናም ሆንኩ።» አለ("I think; therefore, I am.")። « በምናቤ አሰብኩ ማለት አይችልም። ልክ ባዘጋጀው የመነሻ ሃሳብ ላይ «እኔ» የሚለውን እንደጨመረ፣ የእኔነት ህልውና በውስጡ እንዳለ አረጋግጧል ማለት ነው።\n\n\tበዚህች ምድር ላይ የአንድ ሰው የራስ ማንነት ብዙ አፈላሳፊ የሆነ መነሻ ነገር ነው። ይህ ሃሳብ ራሳችንን ከሌሎች ተለይተን እንደምንገኝና እኔነታችን ገዝቶን እንድንኖር እንደሚያደርግ በግልጽ ያሳየናል። እኛ በብዙ መንገድ ልክ አንድ ደሴት በባህር ተከብቦ ከሌሎች የብሶች ተነጥሎ እንደሚገኝ ሁሉ እኛም እንደዚያ ነን። ማንም ሰው ልክ እናንተ እንደሚሰማችሁ ስሜት ዓይነት አይሰማውም። ወይንም ልክ እናንተ የምታስቡትን ዓይነት ሃሳብ አያስብም። እነዚያ ስሜቶችም ይሁኑ ሃሳቦች የራሳችሁ ብቻ ናቸው። እነርሱ ከናንተ በማይነጠሉበት ሁኔታ የናንተው በናንተው ብቻ የሆኑ ናቸው።\nእንደሰብዐዊነታችን አካል ይህ እኔነት እግዚአብሔር እጅግ በጣም ትኩረት የሚሰጠው ነገር ነው፤ የእኛን ፍቃድ። ፍቃዳችን ትክክለኛ ማንነታችንን የሚገልጸው ዋናው ክፍላችን ነው። እስቲ የህይወታችንን ክፍል እንደ ዙፋን አድርገን እንውሰድ። በውስጣችን ባለችው ትንሿ ግዛታች ውስጥ ፈቃዳችን ዙፋኑ አናት ላይተሰይሟል። ውስጣችን አንድ መረጃ ከውጭ ሲያገኝና የእኛን ውሳኔ የሚጠይቅ ሃሳብ ከሆነ በዙፋኑ ላይ የተቀመጠው እኔነታችን ደስ ባለው መንገድ ይወስናል። ይኼ ነው እንግዲህ የተሰጠን የምርጫ ነጻነት። ውስጣችን ያለችው ዓለም የምትገዛው ፈቃዳችን ነው። ፈቃዳችን በሕይወታችን ዙፋን ላይ ተቀምጧልና። የእርሱ ምርጫ የመጨረሻ ነው።\n\n\tበአንድ በሆነ አጋጣሚ ሕሊናችን ከውጭው ዓለም እግዚአብሔርን በተመለከተ መረጃን ያገኛል። እንግዲህ ስለእግዚአብሔር ያለን ዕውቀት አጀማመሩ ይህን ይመስላል ማለት ነው። ስለዚህ ሕሊናችን በሕይወታችን ዙፋን ላይ ለተቀመጠው እኔነት « ንጉሥ ሆይ ስለእግዚአብሔር ያገኘሁትን መረጃ ለእርስዎ ለውሳኔ እንዲረዳዎት እንዳቀርብልዎ ይፈቀድልኝ ይህ እግዚአብሔር የሚባለው ወደ እረሶ አለም ለመግባት ፈልጓል» በማለት ይገልጻል። በተጨማሪም ስላገኘው መረጃ ዘርዘር አድርጎ ሲያቀርብ እንዲህ በማለት ይቀጥላል። «ይህ እግዚአብሔር ምድርና ሰማይን የሚገዛ ቢሆንም ፣ የፈለገውን ማድረግና መፈጸም ቢችልም፣ እርስዎ ወድደውና በደስታ ግብዣ እስካላቀረቡለት ጊዜ ድረስ ወደርስዎ ግዛት አይገባም፡፡”\n\n\t«እንደዚሁም ምናልባት እርስዎ ግብዣ አድርገውለት የሚመጣ ከሆነ በዙፋንዎ ላይ ሆነው በሚወስኑት ውሳኔ ላይ ሁሉ ተጽዕኖ የማድረግ ኃይል እንዳለው በተጨማሪ ነግሮኛል። ይህንን ስነግርዎት በጣም አዝናለሁ፣ ያገኘሁት መረጃ ይህንኑ ነው የሚያሳይ ነው። ከዚህም ሌላ ያለኝ መረጃ ይህ እግዚአብሔር በእርስዎ ልባዊ ግብዣ ወደዚህ ከመጣ የእርስዎ ግዛት የተሻለና ሰላም የሰፈነበት እንደሚሆንም አረጋግጦልኛል። ከዚህ በተረፈ እርሱ በፍቅር የተሞላና ፣ እርሱ የሚፈልገው ለእርስዎ መልካሙንና የተሻለውን ነገር መሆኑን አስገንዝቦኛል።\n\n\t«የሚገርመው ነገር እርሱ ከእርስዎ የተለየ መሆኑን በሚገባ አስረድቶኛል፣ ስለአባባሌ ይቅርታ አድርጉልኝና እጅግ ፍጹምና ምሉዕ የሆነ ንጉሥ እንደሆነ ዓይነት ይመስለኛል። ስለዚህ እርስዎ ስለእግዚአብሔር ምን ያስባሉ? ወደዚህ ይገባ ዘንድ መልካምና ከልብ የሆነ ፍቃድዎን መስጠት ይችላሉ? »\n\n\tእንደዚህ የሚመስል አቀራረብ በሕይወታችን ውስጥ አልተለማመድንም? እግዚአብሔር እንድንወስንና በሙሉ ፈቃድ እንድናደርገው ይፈልጋል። ያ እንግዲህ እኛን በማክበርና መብታችንንም በመጠበቅ የፈጸመውና ትህትናውን ይበልጥ የሚያንጸባርቀው ባህርዩ ነው። እርሱ የመንግሥት ግልበጣ አያደርግም። የውስጣችንን ዙፋን ከፍቃዳችን ውጭ አይገለብጥም። ከዚያ ይልቅ የልባችንን በር እያንኳኳ ለመግባት ፈቃዳችንን ይጠይቃል። ጌታ ኢየሱስ ክርስቶስ « እነሆ በደጅ ቆሜ አንኳኳለሁ፣ ማንም ድምጼን ቢሰማ ደጁንም ቢከፍትልኝ፣ ወደርሱ እገባለሁ፤ ከእርሱም ጋር ዕራት እበላለሁ፤ እርሱም ከእኔ ጋር ይበላል።» ራእይ 3፥2ዐ በማለት ትህትና የተሞላውን ጥያቄ ለእያንዳንዱ ልብ ያቀርባል።\n\n\n\n</string>
    <string name="thirteen" formatted="false">\n\n\tየኮሌጅ ውጥረት - የአን ዩኒቨርሲቲ ተማሪዎች በትምህርት ላይ ስለሚያጋጥማቸው ውጥረት (ቴንሽን) እንዲህ ይላሉ፡\n\n\tበሳብሪያ የተፃፈ\n\n\t“የደም ስሮቼን በዕፅ ና በጫት ማጨናነቅን፣ ቁጥር ስፍር የሌላቸው የፍትወተ-ሥጋ ባልንጀሮች ማስተናገድን ወይም እድሜዬ ወደ ሃምሳው ሲደርስ የነርቭ ቀውስ የሚያስከትሉብኝን ችግሮቼን አንደሌሉ ማስመሰልን ከመሳሰሉ ምርጫዎች ጋር በተፋጠጥኩበት በኔው ዓለም፣ ተስፋዎቼን ሁሉ በአንድ ከመንደር የዘለለ እውቅና በሌለው አናጢና አምላክ በሚባል እርባነ ቢስ ምስቅልቅል ላይ ማሳረፍ ትርጉም ይሰጣልን?”\n\n\tየቀለሙ ጫና ደብዛዬን ሊያጠፋና ሊደፈጥጠኝ በተቃረበበት በዚህ ወቅት፣ በፊቴ የቆሙ ተራሮችን ከፊቴ ከማንከባለል ባሻገር እኔን የመፍጠር አቅም በሌለው ጣዖት ጉያ መሸጎጥ ትርጉም ይሰጣልን? ጨርሶ አላደርገውም! ማገልገልም ካለብኝ እኔ የማገለግለው አምላክ ከእንጨት የተቀረፀን ጥጃ ሳይሆን፣ የማይገደብ ኃይል ያለው፣ አምሳያ የማይገኝለት ውበት፣ ሉዓላዊ ሥልጣንና የማይነጥፍ ጸጋ ምንጭ የሆነውን ነው ከዚያ ባሻገር ግን ውድ ጊዜዬን በከንቱ ማባከን ነው፡፡\n\n\tምንም እንኳን ኢየሱስን ከሰባት ዓመቴ ጀምሮ የማውቀው ቢሆንም፣ ወኔ ቢስ፣ የማልረባና ባዶ የሓይማኖት ጀሌ መሆኔ እስካታከተኝ የከፍተኛ ሁለተኛ ደረጃ ተማሪ እስከሆንኩበት ጊዜ ድረስ እምብዛም አልነበርኩም፡፡ እግዚአብሔር የሰዎች ትውፊት/ወግ ወይንም አስተሳሰብ ውጤት አሊያም እርባነቢስ የልማድ አምልኮ ውጤት አለመሆኑን ለመረዳት ይህንን ያህል ረጅም ጊዜ ወስዶብኛል፡፡ እርሱ ከእኛ ጋር የቅርብ ግንኙነት እንዲኖረን ይሻል፡፡ (እውነተኛው አምላክ ከእኛ ጋር የቅርብ ግንኙነት እንዲኖረው የሚፈልግ አምላክ ነው፡፡) ከትናት ዛሬም ከእርሱ ጋር የበለጠ እንድቆራኝ አድርጎኛልና ዛሬ፣ ስሙን እጅግ ከፍ አድርጌ አመሰግናለሁ ምክንያቱም በነዚህ ሁሉ ሻካራ ሁኔታዎቼ ውስጥ በድንቅ ሁኔታ እንደተሸከመኝ አይቻለሁ ፍቅሩንም አጣጥሜአለሁ ፡፡\n\n\tበሁኔታችሁ በማያላግጥ፣ በማይስቅባችሁና ጀርባውን በማይሰጣችሁ ፊት ሁሉን ነገራችሁን ዝርግፍ ማድረግ ምንኛ የሚያጓጓ እፎይታ ነው፡፡ እግዚአብሔር ከእኔ ፍፅምናን አይጠብቅም፤ እርሱ ከእኔ የሚፈልገው ኀጢአቴን እንድናዘዝና እንድታዘዘው፣ ስለ እርሱም የእውነት ምስክር ሆኜ እንድኖር ብቻ ነው፡፡\n\n\tበኢየሱስ ክርስቶስ አማካይነት፣ ከእግዚአብሔር ጋር የግል ግንኙነት መመሥረት፣ ከሁሉ ልቆ እንዲወጣ ያደረገው ምኑ ነው? እፎይታው ድነት የአድርግ አታድርግ ዝርዝር ዶሴ ወይንም የማይቀረው የዘላለም ፍርድ ወይንም ኩነኔ ማስፈራሪያ አለመሆኑ ነው፡፡ በእኔም ላይ የተጫነ አሰቃቂ ሸክም አይደለም፡፡ ኢየሱስ ያለው፡\n\n\t“እናንተ ደካሞች ሸክማችሁ የከበደ ሁሉ፥ ወደ እኔ ኑ፥ እኔም አሳርፋችኋለሁ። \n\n\tቀንበሬን በላያችሁ ተሸከሙ ከእኔም ተማሩ፥ እኔ የዋህ በልቤም ትሑት ነኝና፥ ለነፍሳችሁም ዕረፍት ታገኛላችሁ፤ ቀንበሬ ልዝብ ሸክሜም ቀሊል ነውና።”\n\n\tታዲያ ይህ ሁለንተናን የሚያድስ አይደለምን? ታዲያ ይህ ነፍስን የሚያስፈነድቅ አይደለምን?\n\n\tለደካሞች ምርኩዝ? እምብዛም ችግር የለበትም፣ ችግሮቹንም ያለ አንዳች እንከን ብቻውን ይወጣቸዋል የምትሉት አንድ ሰው ካለ አሳዩኝ፤ ሸክም ያላጎበጠው፣ የማያለቅስ፣ ጭንቀትና ውጥረት ያልከበበው አንድ ሰው ካለ እስኪ አምጡልኝ እንዲህ ዓይነት ሰው ካለ… ራሱን በገና አባት የማታለያ ቀልዶች ወይንም የፋሲካ ሰሞን ተረቶች የሚሸነግል ሰው ነው፡፡ የደካሞች ምርኩዝ? ኦ አዎን!\n\n\tእርካታ የሞላበት ሕይወት በመጠጥ፣ በግሩም ውጤት፣ በመልካም ሥራ ወይንም በበጎ አድራጎት እንደማይገኝ አይቻለሁ፡፡ እኔ ሕይወት እንዲሆንላችሁ እንዲበዛላችሁም መጣሁ ብሎ (ኢየሱስ) ተስፋን ሲሰጥ ምን ማለቱ እንደሆነ የገባኝ ኀጢአቴን ስናዘዝ እና ኢየሱስ ክርስቶስን የሕይወቴ ጌታና አዳኝ አድርጌ ስቀበል ነው፡፡ አንድ ሰው ስለ አንድ ነገር ሕይወቱን ሊሰጥና ሌላውን ሰው ደስ ስለማሰኘት መጨነቅን ሊቆም የተገባ ነው፡፡ ሕመም እጅግ የምጠላው አላርጅኬ የመሆኑን ያህል፣ አንድ እምነት ሊሞትለት የሚገባ መሆኑን ራሱ ካላረጋገጠ በስተቀር እሞትለታለሁ ብዬ አልናገርም፡፡ እኔ፣ በዚህ በፕሪንስተን ኮሌጅ እንደሚገኙ እንደበርካቶች ሁሉ፣ ይህንን መሳዩን እምነት ከኢየሱስ ክርስቶስ ጋር በጀመርኩት ኅብረት ውስጥ አግኝቼዋለሁ፡፡\n\n\tሁልጊዜ እግዚአብሔርን በፊቴ አየዋለሁ በቀኜ ነውና አልታወክም። \n\n\tስለዚህ ልቤን ደስ አለው ምላሴም ሐሴት አደረገች ሥጋዬም ደግሞ በተስፋ ታድራለች
(መዝሙር 16፥8-9)\n\n\n\n\n</string>
    <string name="fourteen" formatted="false">\n\n\tየሱስ ምንነት እና ሱስን የመላቀቀያ ኃይል፤ እውነተኛ ታሪክ፡\n\n\tየአንድ አደንዛዥ እፅ ተጠቃሚ ሰው ህይወት የትያትር ቤት መድረክ ይመስላል፡፡ ተቀምጬበት ከነበረው ወንበር ላይ ተንሸራትቼ መሬት ላይ ከተነጠፈው ምንጣፍ ላይ እስከነሲጋራዬ እወድቃለሁ፤ 14 ፌርማታ ያህል በእግሬ ከተጓዝኩ በኋላ መኪናዬን ካቆምኩባት ስፋራ ሳጣውና የት እንደማገኘው መገመት ሲሳነኝ እንደማለት ነው፡፡\n\n\tአንድ ቀን ማታ ደግሞ ወደ ቤተሰቦቼ ቤት እየነዳሁ ስሄድ የፓሊስ መኪና መብራት በመስኮቴ ውስጥ ተመለከትኩና መኪናዬን ከነበረበት ፍጥነት በቀስታ አቆምኩት፡፡ የዚህን ጊዜ ሳስታውል ለካ ለብሼ የነበረው ጋዋን እና አረንጓዴ የመኝታ ልብስ ሱሪ ብቻ ነበር፡፡ ወዲያውኑ ላለፉት ጥቂት ሰዓታት ምን ያህል መጠጥ እንደጠጣሁ፣ ኪሴ ውስጥ ያለውን ግማሽ ኪሎ አደንዳዥ ዕፅና በመኪናዬ ውስጥ ተበትኖ የሚገኘውን ይህ ነው የማይባል ቆሻሻ ማስተዋል ጀመርኩ፡፡\n\n\tብዙ ጊዜም እሁድ ጠዋቴ ከ3-5 ሰዓት ቤተሰቦቼን እየሄድኩ እጎበኛቸው ነበር፡፡ እቤት መሄዴ ግን ከቤተሰቦቼ ጋር ጥሩ ጊዜ ለማሳለፍ ሳይሆን ብር ሲቸግረኝ እንዲሰጡኝ ነበር፡፡ ነገር ግን የዛን ማታ ከሌሊቱ ዘጠኝ ሰዓት ቢሆንም ቤተሰቦቼ ቤተክርስቲያን እስኪሄዱ መጠበቅ አልቻልኩም ነበር፡፡\n\n\tሰማያዊ ልብስ ለብሶ የከተማውን አውራ መንገድ ለመጠበቅ ቃል የገባውን ፖሊስ መጥቶ የመኪናዬን መስኮት ሲያንኳኳ ግራ አጋባኝ አፌ ላይ የነበረውን ሲጋራ ስጠጣው ከነበረው የቆርቆሮ ጣሳ ውስጥ ከተትኩትኝ መስኮቴን ዝቅ አደረግኩ፡፡ ስለአለባበሴም ሆን ስለምሽቱ እንዲሁም ስለሚንቀጠቀጠው እጄ ምንም ሳይል ሚዳቆዎቹ መንገድ ሲያቋርጡ በአሽከርካሪዎች ላይ ሊያደርሱ ስለሚችሉት አደጋ ያወራልኝ ጀመር ይቅር ባይ ሆነና የመቅጫ ወረቀት ሳይሰጠኝ ወደመኪናው ተመለሰ፡፡ ሲያየኝ የደከመኝ እንጂ ጠጥቼ ማሽከረክር እንዳልመሰለው ተረዳሁ፡፡ በጣም ጠጪ ከመሆኔ የተነሳ በአንድ ጊዜ ብዙ ብላንዲ መጠጥ ጠጥቼ የሰከርኩ አልመስልም ነበር፡፡ እንዲያውም ብዙ ከመጠጣቴ የተነሳ ሰክሬ እንኳን የጤነኛነት ስሜት ይሰማኝ ነበር፡፡ ፖሊሱ መኪናውን አስነስቶ ሲሄድ እኔ የተረጋጋ ስሜት ውስጥ ብሆንም በጣም እያዘንኩ መኪናዬን አስነስቼ ጉዞዬን ቀጠልኩ፡፡\n\n\tሱሰኝነት ምን ይመስላል? ግለኝነት\n\tእራሴን ስለማላምነው ለትንሽ ሰዓት እንኳን ብቻዬን ቢተውኝ ምን እንደማደርግ አላውቅም ነበር፡፡ ለትንሽ ጊዜም ወደ መዝናኛ ቤቶች እየሄድኩም ራሴን ለማዝናናት እሞክርና አንዳንድ የማውቃቸውን ሰዎች ለማናገር ይደብረኝና ለአንድ አስር ደቂቃ ያህል ቆይቼ ሲጋራ ለማጨስ የምወጣ መስዬ ወደ ውጪ እወጣና መኪና ውስጥ ገብቼ እሄድ ነበር፡፡ ጓደኞቼም እየደወሉ የት እንደሄድኩ ይጠይቁኝ ነበር፡፡ ከጊዜ በኃላ ግን እነርሱም ሰልችቷቸው መደወል አቆሙ፡፡\n\n\tበፊልም ላይ ሰዎች ጠዋት ሲነሱ የማያውቁት አልጋ ላይ ወይም ሶፋ ላይ ተኝተው ራሳቸውን ሲያገኙት የሚያዝናና ይመስላል፡፡ እኔ ግን ጠዋት ስነሳ ራሴን መኪናዬ ውስጥ ሁኜ የተሳሳተ ቤት ጋር ቆሞ ሳገኘው እንዲሁም የሌላ ሰው ቤት መሬት ምንጣፍ ላይ ተኝቼ ሳገኘው በጣም ይደብረኝና እናደድ ነበር፡፡\n\n\tቤቴ መቀመጥን እመርጣለሁ የምወጣውም ለማጨስ ወይም አደንዛዥ ዕፅ ለመውሰድ ስፈልግ ብቻ ነበር፡፡ ምክንያቱም ምን አጠፋሁ ምን አደረኩ የሚሉትን ሀሳቦች ይቀንስልኝ ስለነበር ነው፡፡ ስለዚህም ራሴን ከሌላው አለም ለይቼ እና አግልዬ ክፍሌን ቆልፌ መጋረጃዎቹንም ሁሉ ዘግቼ ጨለማ ውስጥ ለብዙ ቀናት እቀመጥ ነበር፡፡\nየ\n\tሱስ ዋና መሠረቱ ምንድነው? የአእምሮ ችግር\n\n\tበእኔ አስተሳሰብ በአልኮል ጠጪ እና በአደንዛዥ ዕፅ ተጠቃሚ ብዙም ልዩነት ባይኖረውም እንደነዚህ አይነት ሰዎች ጋር መነጋገር ግን ከአንድ ህፃን ጋር እንደማውራት ነው፡፡ እነኚህ ሰዎች በማንኛውም የአካላዊ ስሜት ውስጥ ይገኛሉ፡፡ ነገር ግን በአእምሮ የአለመብሰል ሁኔታ ይታይባቸዋል፡፡ ለሚያዳምጠን ሰው ሁሉ ስለ ህይወትና እና ስለ እግዚአብሔር ክፉነት የሚያሳይ ረጅምና ልብ አርድ ንግግሮችን ማድረግ ያስደስተኝ ነበር፡፡ ንግግሬም በጨመረና የሚያሳዝን በሆነ ቁጥር አድማጮቼ እየቀነሱ ይሄዳሉ፡፡\n\n\tጨለማ ለእኔ የሚመች ቦታ ነበር፡፡ እንደፈለኩ እጠጣለሁ አጨሳለሁ እንዲሁም ራሴን በስለት የተለያዩ የሰውነት አካሌ ላይ እወጋ ነበር፡፡ ነፃነት ማወቄ፣ የአእምሮ እረፍትና ግዴለሽ መሆኔ ለችግሬ ሁሉ መፍትሄ መስለው ይታዩኝ ነበር፡፡ የማመልጥባቸው ነገሮች ብዬ ያሰብኳቸው ሁሉ ግን እስር ቤት ሆኑብኝ፡፡ እግዚአብሔር መጥፎ ሁኔታዎችን ወስዶ ወደ ጥሩ ነገር መለወጥ እንደሚችል አውቅ ነበር፡፡ በህይወቴም የማየው እውነታ ነው፡፡ ሆስፒታል ውስጥ ቁጭ ብዬ ስለምጀምረው አዲስ ሕይወት ስላለፍኩባቸው አስር የባከኑ ዓመታትና በቀሪው ህይወቴ ላይ ምን አይነት ችግር ሊፈጥሩ እንደሚችሉ አስብ ነበር፡፡ ላለፉት ጥቂት ዓመታት እግዚአብሔር በእኔ ህይወት ውስጥ የት ጋር ሥራ እንደሰራ አሰላስል ነበር፡፡ ብቻዬን የሆንኩ ሲመስለኝና ሰዎች ጥለውኝ ሲሄዱ አብሮኝ ነበር፡፡ ያንን ሁሉ ጊዜስ በሌሊት ሰክሬ ስነዳ አብሮኝ ነበር፡፡ ጠዋትስ የማላውቀው ቦታ ራሴን ሳገኘው አብሮኝ ነበር፡፡\n\n\tበብዙ ማለፍ ውስጥ ግን የእግዚአብሔር ጥበቃውና መሪነቱ አሁን ይታየኛል፡፡ የዛን ጊዜ ግን ባስተውለው ኖሮ ለምን ብዬ መጠየቄ አይቀርም ነበር፡፡ እኔን በራሴ ላይ ጌታ እድርጌ ሾሜ ለአለም እንኳን አንድ ነገር አላበረከትኩም፡፡ ምን ያህል ዋጋ ቢኖረኝ ነው እግዚአብሔር ሊያድነኝ የፈለገው? በውስጤ ይህ ሁሉ መጠጥና መድሃኒቶችን መውሰድ ከዛ ጨለማ ምሽት እንደማያስመልጠኝ እያወኩ ለመተው እንኳን አልሞከርኩም ምክንያቱም በምንም አልረካም ነበርና ነው፡፡\n\n\tየሱሰኝነት ውጤት ምንድነው ?\n\n\tእግዚአብሔርን ከዚህ ሁሉ ነገር እንዲያወጣኝ እያለቀስኩ እለምነው ነበር፡፡ ሁል ጊዜ ለእኔ የስልኩ ጩኸት፣ የበሩ መንኳኳት ትምህርት፣ ሥራ . . . ወዘተ አስፈሪ ነበር ፡፡ በተለይ ግን ራሴን በጣም እፈራው ነበር፡፡ ብዙውን ጊዜ ምን እንደማደርግ አላውቅም ነበር፡፡ የምበላው ዳቦ ላይ ቅቤ መቀባት እጀምርና በያዝኩት ቢላ እራሴን እንድገል እገፋፋ ነበር፡፡ አንዳንድ ጊዜ ሞትን እመርጣለሁ፡፡ ግን ደግሞ አሟሟቴን ሳሰስበው ምን አይነት አሳዛኝ እንደሚሆን መገመት አያቅትም፡፡ ምን አድርጌ እንዳለፍኩ ሳይሆን ምን ማድረግ እችል እንደነበር ያወሩልኛል፡፡ ቤተሰቦቼ እራሳቸውን እንደተጠያቂነት አስበው በሀፍረት ይኖራሉ፡፡ ለወንድሞቼም መጥፎ አሻራን ትቼ ከመሄድ ሌላ አልጠቀምኳቸውም፡፡ የክፍል ጓደኞቼም ያለፈውን አመት እያስታወሱ ይኖራሉ፡፡ የወደፊት ሚስቴም ልትሆን የምትችለውም አታውቀኝም፡፡ ልጆቼም አይወለዱም ህይወቴ በዚህ ሁኔታ እንዲያልቅ አልፈልግም፡፡ ግን መውጫ መንገዱ አልታይህ አለኝ፡፡ ጠጪ፣ አጫሽ፣ ትምህርቱን ያቋረጠ፣ ያልተሳካለት ልጅ፤ ለቤተሰቦቼ ሸክም፤ እሆናለሁ ብሎ ገምቶ የማያውቀውን የሆነ ሰው እንደሆንኩ ይሰማኝ ነበር፡፡ እግዚአብሔርን ከዚህ ሁሉ ነገር እንዲያወጣኝ እያለቀስኩ እለምነው ነበር፡፡ ሁል ጊዜ ለእኔ የስልኩ ጩኸት፣ የበሩ መንኳኳት ትምህርት፣ ሥራ . . . ወዘተ አስፈሪ ነበር ፡፡ በተለይ ግን ራሴን በጣም እፈራው ነበር፡፡ ብዙውን ጊዜ ምን እንደማደርግ አላውቅም ነበር፡፡ የምበላው ዳቦ ላይ ቅቤ መቀባት እጀምርና በያዝኩት ቢላ እራሴን እንድገል እገፋፋ ነበር፡፡ አንዳንድ ጊዜ ሞትን እመርጣለሁ፡፡ ግን ደግሞ አሟሟቴን ሳሰስበው ምን አይነት አሳዛኝ እንደሚሆን መገመት አያቅትም፡፡ ምን አድርጌ እንዳለፍኩ ሳይሆን ምን ማድረግ እችል እንደነበር ያወሩልኛል፡፡ ቤተሰቦቼ እራሳቸውን እንደተጠያቂነት አስበው በሀፍረት ይኖራሉ፡፡ ለወንድሞቼም መጥፎ አሻራን ትቼ ከመሄድ ሌላ አልጠቀምኳቸውም፡፡ የክፍል ጓደኞቼም ያለፈውን አመት እያስታወሱ ይኖራሉ፡፡ የወደፊት ሚስቴም ልትሆን የምትችለውም አታውቀኝም፡፡ ልጆቼም አይወለዱም ህይወቴ በዚህ ሁኔታ እንዲያልቅ አልፈልግም፡፡ ግን መውጫ መንገዱ አልታይህ አለኝ፡፡ ጠጪ፣ አጫሽ፣ ትምህርቱን ያቋረጠ፣ ያልተሳካለት ልጅ፤ ለቤተሰቦቼ ሸክም፤ እሆናለሁ ብሎ ገምቶ የማያውቀውን የሆነ ሰው እንደሆንኩ ይሰማኝ ነበር፡፡\n\n\tቆራጥ መሆን ከሱስ ለመላቀቅ መፍትሔ አይደለም\n\n\tከሁለት ወር ህክምና እና ከምንም አይነት ለውጥ በኋላ ከመቼውም ይልቅ በጣም ተዳከምኩ፡፡ ለ60 ቀናት ምንም ዓይነት መጠጥም ሆነ መድሃኒት መጠቀም ባቆምም ጤነኛ ሰዎች ግን መሆን አልቻልኩም፡፡ ድሮ ጠጪ ሆኜ ሳለሁ በሃሳቤም ሆነ በሕይወቴ ላይ ከማልማቸው ግቦች ጭንቀት ማስታገሻ ነበረኝ፡፡ አሁን ግን ደካማ እና ረዳት የሌለኝ ሆንኩ፡፡ መፍትሄ ይሆኑኛል ብዬ ያሰብኳቸው መጠጥና አደንዛዥ እጽ የለኝም፡፡\n\n\tብዙ ጊዜም ህመምና ስቃይ በተሞላበት ጩኸት በእግዚአብሔር ፊት ወድቄ እርዳኝ ብዬ አለቅሳለሁ፡፡ ይሁን እንጂ ሙሉ በሙሉ ራሴን ለእግዚአብሔር አሳልፌ መስጠት ግን አልቻልኩም፡፡ አንድ ማታ ግን ክፍሌ ውስጥ ቁጭ ብዬ በእውነትና በመንፈስ ከእግዚአብሔር ጋር መነጋገር ጀመርኩ፡፡ ምን ያህል መለወጥና መቀየር እንደምፈልግ ሱሰኛ ማንነቴን ለእርሱ ማስገዛት እንደምፈልግና በእራሴ ላይ ትክክለኛውንና አስፈላጊውን እርምጃ እንደምወስድ ነገርሁት ለመጀመሪያም ጊዜ ሰላም ያለው እንቅልፍ ተኝቼ አደርኩ፡፡\n\n\tየዛን ቀን ፀሎት ከሌሎች ሁሉ የሚለይ የነበረው በአንድ ነገር ብቻ ነበር፡፡ እምነት የተሞላበት ነበር፡፡ በመጥፎ እና አስፈሬ ጊዜዎች እንኳን እግዚአብሔር ነፃ እንደሚያወጣኝ እያወቅኩ ችግሬን ለእግዚአብሔር አሳልፌ ሰጥቼ የእርሱን ምሪትና ብልህነት እንደመጠየቅ እኔ ባሰብኳቸው መንገዶች እንዲሆኑ እፈልግ ነበር፡፡ ለመጀመሪያ ጊዜ ግን ሙሉ በሙሉ እግዚአብሔርን አምኜ ነገሬን ሁሉ እርሱ እንዲሰራልኝ እጅ ሰጠሁ፡፡\n\n\tብዙ ሰዎች ሱሰኝነት ቆራጥ በመሆን ማለፍ ይቻላል ብለው ያስባሉ፡፡ ለሱሰኞች ግን ያለመጠጥና ያለ እፅ መኖር ማለት በጣም አዳጋች ነገር ነው፡፡ ሱሰኝነት ውድቀታቸው ቢሆንም ያላቸው አንድ ጓደኛ ግን እርሱ ብቻ ነው፡፡ በዚህ ሁሉ ቅዠት ህይወት ውስጥ ግን ቆራጥ ሆኖ መገኘት በጣም ይከብዳል፡፡\n\n\tከሱሰኝነት የበለጠ ነገር አለ?\n\n\tሱሰኝነት የሚፈልገውን ነገር እስከሚያገኝ ድረስ ማቆም የማያስችል ውጫዊ ሀይል እንደማለት ነው፡፡ ነገር ግን በእግዚአብሔር ሀይል ቁጥጥር ውስጥ ሲገባ በጣም ቀላል ነው፡፡ ልክ የእኔ ቆራጥነትና ሀይል በሱሰኝነት ውጊያ ውስጥ ደካማ እንደሆነ ሁሉ ሱሰኝነትም በእግዚአብሔር ሀይል ሲታይ እንዲሁ ነው፡፡ ሱሰኝነት የሰይጣን ዋነኛውና ጠንካራ መሳሪያ ሲሆን ይህ በሽታ ልክ በአጋንንት እስራት ስር እንደመሆን ነው ብዬ እገምታለሁ፡፡ ከሱሰኝነት መዳን ማለት ትክክለኛ የመንፈስ ውጊያ እንደማሸነፍ ነው፡፡\n\n\tአሁን ላይ ሆኜ ሳስበው ስላለፈው ህይወቴ ምንም ቅር አልሰኝበትም፡፡ ለማስታወስ የማልፈልጋቸው ብዙ መጥፎ ትዝታዎች ቢኖሩኝም ጥሩ ነገር ግን ወደ ህይወቴ ሊያመጡ ችለዋል፡፡ በእነዚህ ነገሮች ውስጥ ደግሞ የእግዚአብሔር ክብር ተገልጦበታል፡፡ በእንደዚህ አይነት ጉዳት እና ሀይል ማጣት ውስጥ ባላልፍ ኖሮ ይህ ግትር እና ራስ ወዳድ ማንነቴ እግዚአብሔርን ወደማወቅ አይመጣም ነበር፡፡ የእኔ እግዚአብሔርን ወደማወቅ መምጣት በግዳጅም ነበር ብዬ አስባለሁ፡፡\nከእግዚአብሔር ጋር ያለኝ ግንኙነትም ቀስ በቀስ ማደግ ጀመረ አንዳንድ ጊዜ የማልበገር እና እምነት የለሽ ብሆንም ሱሰኝነቴ እግዚአብሔርን እንዳውቅ እንደረዳኝ ሁሉ እነዚህ ነገሮችም ከእግዚአብሔር ጋር ያለኝን ቅርርብና እምነት ሊጨምሩልኝ ችለዋል፡፡ የእኔ የማገገም ፕሮግራም ቀላል ነው፡፡ ወደድኩም ጠላሁም እግዚአብሔርን መፈለግ ነው፡፡\n\n\tጳውሎስ በመጽሐፍ ቅዱስ ላይ ለጓደኞቹና ለኢየሱስ ተከታዮች ለነበሩት እንዲህ ብሎ ፅፏል\n\n\t‹‹በቀረውስ ወንድሞች ሆይ እውነተኛ የሆነውን ነገር ሁሉ፣ ጭምትነት ያለበትን ነገር ሁሉ፣ ጽድቅ የሆነውን ነገር ሁሉ፣ ንፁህ የሆነውን ነገር ሁሉ፣ ፍቅር ያለበትን ነገር ሁሉ፣ መልካም ወሬ ያለበትን ነገር ሁሉ፣ በጎነት ቢሆን ምስጋና ቢሆን እነዚህን አስቡ ከእኔ የተማራችሁትንና የተቀበላችሁትን የሰማችሁትንም ያያችሁትንም እነዚህን አድርጉ የሰላምም አምላክ ከእናንተ ጋር ይሆናል፡፡››\nበመጠጥና በአደንዛዥ እፅ ላይ ከመደገፍ ይልቅ በእነዚህ ቃሎች ላይ መደገፍ ለእኔ በጣም ያስደስተኛል፡፡\n\n\tከሱሰኝነት ምን አገኘሁ?\n\n\tየድሮ ማንነቴ አስቀያሚ ቢሆንም በውስጤ ግን የማልጥለው ውድ ቅርስ ሆኗል፡፡ አሁን ደግሞ ሌሎችን እኔ ከወጣሁበት ማውጣት ትልቅ ሃላፊነት ሆኗል፡፡ የተለማመድነውና ያለፍንበት ነገር በመሀከላችን ትልቅ መቀራረብና መጣመርን ፈጥሯል፡፡ በየሳምንቱ ከሱሰኝነት ለመላቀቅ የሚፈልግ ሰው ወደ እኔ መጥቶ ያጋጠመውን ነገር ያወራኛል፡፡ ይህም እንዴት ወደ መጠጥ እጁን እንዲያነሳ እንደገፋፋው ሲያጫውተኝ በፍርሃት ነበር፡፡ ምክንያቱም በዚህች ነገር መገመትን ስለሚፈራ ሲጨርሱም አይን ለአይን ላለመተያየት አንገታቸውን ይደፋሉ፡፡ እኔም ሳቅ ብዬ እኔም እንደሱ አደርግ ነበር እላቸዋለሁ፡፡ ወዲያውኑም የፍርሃትና የመገለል ስሜታቸው ከላያቸው ላይ ይነሳል፡፡ ከዛም ግን አሁን ያለሁበትን ጥሩ ቦታ እነግራቸዋለሁ፡፡ ለአንተ ተአምር ሲደረግልህ አንድ ነገር ነው፡፡ በሌላ ሰው ተአምራት ላይ ግን አንተ ትልቅ ሚና ስትጫወት በጣም ያስደስታል፡፡\n\n\tእንዴት ሰካራም ሱሰኛና ህግን የማያከብር የነበረ ሰው ለእግዚአብሔር መልእክተኛ ይሆንለታል? ድሮ ሱሰኛ እያለሁ በዚች ምድር ኖርኩ አልኖርኩ ምንም ጥቅም ያለኝ የማይመስለኝ ሰው አሁን እንዴት የእግዚአብሔርን ስራ እሰራለሁ? የእግዚአብሔር ሥራ እጅግ አስገራሚና ለሰው የሚያስደንቅ ስለሆነ ለዚህ ሁሉ ጥያቄዎች የምመልሰው የለኝም፡፡ እግዚአብሔርም ሰው አይን በማይገቡ ሰዎች መጠቀም ስለሚችልበትና ስለሚወድ እንደነዚህ አይነት ጥያቄዎችንም እያነሳሁ ጊዜዬን አልፈጅም፡፡\n\n\tወደ ትምህርት ቤት ተመልሼ በክብር ተመርቄ በመውጣት አልሜው የማላውቀውን ነገር አየሁ፡፡ ያቺ ሌሊት በጉልበቶቼ ወድቄ እግዚአብሔርን የለመንኩበት ቀን ካለፈች 3 ዓመታትን አስቆጠረች፡፡ እስካሁንም ድረስ እንደዚያን ጊዜ ይሰማኝ የነበረው የተስፋቢስነት ስሜት ተሰምቶኝ አያውቅም፡፡\n\n\tህይወቴም ጥሩ ከሚባል በላይ ሆነልኝ፡፡ ሀብታም ነኝ ወይም በዚህች ምድር ላይ ምንም ማድረግ የሚያቅተኝ የለም ማለቴ ሳይሆን ሁል ጊዜ ጠዋት ተነስቼ የራሴን ፈቃድ ለእግዚአብሔር አሳልፌ ሰጥቼ በእርሱ ፈቃድ መመላለስና በእኔ እንዲሰራ ስፀልይ የሚመለስልኝ ፀሎቴ ሆነ እነዚህም እድሎች ከአጠገቤ የማይጠፉ ሆኑ ፡፡\n\n\tድሮ እንቅልፌን እንድተኛ በጣም ብዙ መጠጥ እጠጣና እራሴን ስቼ ከጥቂት ሰዓታት በኋላ ተነስቼ ደግሞ መልሼ ይህንኑ እደግም ነበር፡፡ አሁን ግን ለትልቁ እግዚአብሔር ቀኑን ሙሉ ምን እንደሰራሁለት እያሰብኩኝ እተኛለሁ፡፡ እንግዲህ እንደነዚህ ያሉ ቀናት በእርካታ የሚታለፉ ከሆኑ ከዚህ በላይ ምን ሊገኝ እንደሚችል አላውቅም፡፡\n\n\tበአሁኑ ጊዜ በአንድ ኮሌጅ የማገገሚያ ፕሮግራም ውስጥ ሌሎች ህይወታቸውን ለመቀየርና በሱሰኝነት ውስጥ ያጡትን ነገር ለማግኘት እንደሚችሉና ምን አይነት የሚያስደስትና ያልተጠበቀ ባርኮት እግዚአብሔር በፊታቸው እንዳስቀመጠላቸው እንዲያውቁ በመርዳት ላይ እገኛሁ፡፡\n\n\n\n</string>
    <string name="fifteen" formatted="false">\n\nበዴኒስ ሬይኒ\n\n\tዶክተር ብራንድት “Collegiate Challenge” በሚለው መጽሔት በጻፉት መጣጥፍ ላይ « በማማከር አገልግሎታቸው ውስጥ አንድ የተገነዘቡትን ነገር አስፍረዋል። ይኸውም ብዙ ጊዜ ሁለት የፍቅር ጓደኛሞች እሳቸው እኔ ጋ ምክር ፍለጋ ሲመጡ እንዲህ ይላሉ፡-« በመጀመሪያ ወሲብ ስንፈጽም እጅግ በጣም አስደሳች ነበር፤ ጥቂት ቆይቼ ስለሆነው ነገር ሳስብ ስለራሴ መላቅጡ የጠፋና የንዴት ስሜት ተሰማኝ። በጣም በጸጸት ተሞለሁ። ጥቂት ቆይቼ ስለ ፍቅር ጓደኛዬ የተሰማኝ ስሜትም ደስ የማይልና ድብልቅልቅ ያለ ስሜት ሆነ። ከዛም ጥቂት ቆይተን እርስ በርሳቸን መጨቃጨቅና አልፎ ተርፎም መጣላት ጀመርን፤ በመጨረሻም ተጣላን፣ አሁን ጠላቶች ሆነናል። ብለው ይነግሩኛል። » በማለት ልምዳቸውን በመጽሔቱ ላይ አስፍረው ነበር።\n\n\tይህንን ዓይነት የሥነ ልቡና በሽታ የንጋት በሽታ ብዬዋለሁ። ከእንቅልፋቸን ብንን ብለን ከመኝታችን ስንነሳ ያ ፍቅርና መቀራረብ ዕውነት እንዳልሆነና በቦታውም እንደሌለ እንረዳለን። ከዛን ጊዜ ጀምሮ የወሲብ ግንኙነት ደስታን የሚፈጥርልን ነገር አይሆንም። መጨረሻው እንደጠበቅነው አይሆንም። የሚሆነው ነገር ምንድነው ? ሁለት የራሳቸውን ርካታ ብቻ ማዕከል ያደረጉ ተቃራኒ ጾታ ያላቸው ሰዎች የየራሳቸውን ርካታ በመፈለግ ዓላማ ብቻ ተቀራርበው የሚከወነውን ነገር ፈጽመው ተለያዩ ማለት ነው። የሆነው ታሪክ ከዚህ ውጭ አይደለም። እውነተኛ ፍቅርና ከልብ የሆነ መቀራረብ በአንድ አፍታና በለብለብ የሚገኝ ነገር አይደለም። ስለዚህ በዚህ አካሄድ ሚዛናዊና የተጣጣመ ፍለጋ ስለማይካሄድ ትርፉ የልብ ስብራትና ሃዘን አልፎም ተርፎም ለመጥፎ የሥነልቡና ቀውስ መጋለጥ ይሆናል።\n\tየፍቅር ጓደኝነት በአካል ከመቀራረብ የላቀ ነው።\n\n\tየእያንዳንዳችን ሕይወት አምሥት በውል የታወቁ ክፍሎች አሉት። እነርሱም አካላዊ፣ ስሜታዊ ፣ ሕሊናዊ ፣ ማኅበራዊና መንፈሳዊ ናቸው። እነዚህ አምሥቱም የሕይወታችን ክፍሎች እርስ በርሳቸው ልክ እንደጠንካራ ገመድ ተሸራርበውና ተጣጥመው እንዲሰሩ ተደርገው ነው የተፈጠሩት። በፍቅር ጓደኝነት ፍለጋ እንቆቅልሻችን ዛሬ ወይም ቢቻል ትላንት እንዲፈታ እንፈልጋልን። ከችግሮቻችን መካከል አንደኛው የአንድ አፍታ ርካታን አጥብቀን መፈለጋችን ነው። ስለዚህ የፈለግነው ለአፍታ የምንረካበት መንገድ ወይም መፍትሄ እንጂ እውነተኛ የፍቅር አይደለም። ካሉን አምሥት የስብዕናችን ክፍሎች ውስጥ አንዱን ብቻ ነው መርጠን መልስ ልንሰጠው የቻልነው። የአካላችንን ፍላጎት ብቻ ነው ማስተናገድ የቻልነው። ችግሩ ደግሞ ከማንም ጋር በአካል ብቻ እጅግ በጣም የቀረበ ግንኙነትን በቀላሉ መፍጠር የሚቻል ቢሆንም በሌሎቹ በአራቱ የስብዕናችን ክፍሎች ግን እንዲህ በቀላሉ የምንከውነውና እንደ ገለባ እሳት አንድደን የምናጠፋው ዓይነት አይደለም። ከአንድ ሰዓት ወይንም ከግማሽ ሰዓት ባልበለጠ ጊዜ ውስጥ ከአንድ ተቃራኒ ጾታ ጋር ተቀራርበህ አካላዊ ውህደት መፍጠርና መቋጨት ትችላለህ፤ ። ነገሮችህን በዚህ መልክ ከቋጨህ በኋላ በደቂቃዎች ውስጥ ወሲብ ለውጭያዊ ፍላጎት ጊዜያዊ ማስተንፈሻ ብቻ እንደሆነ ትረዳለህ። አሁንም ደጋግሞ እንዲገባን የሚያስፈልገው ዕውነተኛ የፍቅር ጓደኝነት ከዚህ በላቀ ሁኔታ በሂደት ውስጥ አልፎ የሚገኝ መሆኑን ማወቅ ይኖርብናል።\n\tለመሆኑ ደጋግማችሁ ወሲብ ካደረጋችሁ ፍላጎታችሁ የሚቀንስ ይመስላችኋል? ምናልባት « ፍቅር ስለያዘኝ ነው? » ትሉ ይናል። ውስጣችሁ ግን ባለመርካት ይታመስና ሕሊናችሁም በከባድ ጸጸት ውስጥ ይወድቃል። ኮሌጆች ውስጥ የሚገኙ አያሌ ተማሪዎች እወነተኛ ፍቅር ጓደኛ ፍለጋ ከአንዱ ግንኙነት ወደሌላው ሲባዝኑ አስተውያለሁ። እየባዘኑ እያለ በእያንዳንዳቸው ግነኙነታቸው ውስጥ ራሳቸውን፡- « ይህ እንግዲህ የመጨረሻውና ትክክለኛው ምርጫዬ ነው ፤ አሁን ግን አግኝቻታለሁ ። አሁን በቃ የነፍስ አጋሬን አግኝቼዋለሁ» ይላሉ።\n\tእኔ እንደማምንበት ለፍለጋ የምንባዝነው ለወሲብ ሳይሆን ፍቅርን ፍለጋ ነው።\n\n\tዛሬ የፍቅር ጓደኝነት ማለት የወሲብ ጓደኝነት የሚለውን ትርጉም ይዞ ነው የተገኘው። ሆኖም ግን የፍቅር ጓደኝነት ትርጉሙ ከዚያ እጅግ ያለፈ ነው። የፍቅር ጓደኝነት ሕይወታችንና የስብዕናችን ክፍሎች ያካትታል፤ - አዎ ! አካላዊ፣ ስሜታዊ፣ ሕሊናዊ፣ ማህበራዊና መንፈሳዊ ስብዕናችንን ይጨምራል። እውነተኛ የፍቅር ጓደኝነት ማለት ሕይወትን አንድም ሳያስቀሩ ማካፈል ማለት ነው። ታዲያ ሁላችንስ ብንሆን አንድም ሳናስቀር ህይወታችንን ለሌላው የማካፈል ስሜት ውልብ አላለብንም?\n\tፍቅርን ባሰብን ቁጥር የሚያስበረግገን ፍርሃት ምን ይሆን?\n\n\tማርሻል ሆጅ የተባለ ሰው በፍቅር ላይ ያለህ ፍርሃት የሚል መጽሐፍ ጽፏል። በመጽሐፉ ውስጥ እንዲህ ብሏል፡- « ሁላችንም ፍቅርን ስለመግለፅ እናልማለን፣ ለነፍስ አጋራችን ቅርበታችንንና የምንገልፅበት ቀን እንናፍቃለን። ሆኖም ወሳኝ በሆነ ወቅት እውነትም ፍቅራችን በተግባር የሚገለጽበት ደረጃ ላይ ስንደርስ ማጣፊያው ያጥረንና ማፈግፈግ እንጀምራለን። የተቀኘንለትና ያደናነቅነውን ፍቅር መልሰን እንፈራዋልን። መቀራረብን እንሸሸዋለን። » ። በዚሁ መጽሐፍ ውስጥ ሆጅ እንዲህ ሲል ቀጠለ፡- « አንድን ሰው ይበልጥ በቀረብከው ቁጥር በዛው ልክ ይዞት የሚመጣውም መዘዝና የሚያሳዝንም ነገር መፈጠሩ በዛው ልክ የመጨመር ዕድሉ የሰፋ ነው። » ። ለዚህም ነው ይህንን ህመምና ሃዘን ከመፍራታችን የተነሳ ከትክክለኛ የፍቅር ጓደኝነት ስናፈገፍግና ከአንዱ ወደ አንዱ ስንባዝን የምንኖረው።\n\n\tበአንድ ዩኒቨርሲቲ ውስጥ ተከታታይ ትምህርት አስተምር ነበር። አንድ ቀን ከትምህርቴ በኋላ አንዲት ሴት ወደ እኔ መጥታ « ስለ ወንድ የፍቅር ጓደኛዬ አንድ ነገር ልነግርህ እፈልጋለሁ። » ስላለችኝ አንድ ቦታ አረፍ ብለን ስለደረሰባት ችግር አወጋችኝ። ከጥቂት ደቂቃዎች በኋላ እንደዚህ አለችኝ። « እኔ አሁን ከዚህ በኋላ እንደገና መጎዳት ስለማልፈልግ የማያዳግም እርምጃ ወስጃለሁ።» አለችኝ። እኔም ተቀብያት « በሌላ አባባል ዳግመኛ በፍቅር ላለመውደቅ ወይንም ዳግመኛ ላለመውደድ የማያዳግም እርምጃ ወስደሻል ማለት ነው። » አልኳት። ትክ ብላ ተመለከተችኝና የነገረችኝን ያልተረዳኋት መሰላትና ፣ በመቀጠል እንዲህ አለች፡- « እንደዚያ ማለቴ አይደለም፤ ሁለተኛ ራሴን ለጉዳት አሳልፌ አልሰጥም ነው እያልኩ ያለሁት ። ከዚህ በኋላ የልብ ስብራትን የሚያስተናግድ አቅም የለኝም።» አለችኝ። እኔም ፡-« ገባኝ እንግዲህ በሕይወትሽ ፍቅር አትፈልጊም ማለት ነው ። » አልኳት ። አያችሁልኝ ህመምና የሌለው ፍቅር የለም ማለት ነው። ወደ አንድ ሰው ይበልጥ በተጠጋችሁ ቁጥር የበለጠ ለልብ ስብራት የመጋለጥ ዕድላችሁ የሰፋ ነው ።\n\n\tእናንተም ቢሆን ከዚህ በፊት በነበራችሁ የፍቅር ጓደኝነት ተመሳሳይ ልምምድ ውስጥ ገብታችሁ እንደነበር እገምታለሁ ። ዋናው ጥያቄ ግን በፍቅር የተነሳ ተመሳሳይ በሆነ የልብ ስብራት ውስጥ ማለፋችሁ ሳይሆን ያንን የልብ ስብራት በምን ዓይነት ሁኔታ አስተናገዳችሁት የሚለው ነው። የልብ ስብራታችሁን ለመደበቅ ብዙዎቻችን እኔ አሁን መንታ ምልክት ብዬ የምጠራውን አቋም ታንጸባርቃላችሁ። እንዲህ በማለት፤- « እኔ አንተ ወይንም አንቺ እንድትቀርበኝ ወይም እንድትቀርቢኝ እፈልጋለሁ፤ መወደድም እፈልጋለሁ፤ ሆኖም ትንሽ ጊዜ መውሰድ እፈልጋለሁ፤ ከዚህ በፊት ጉዳት ደርሶብኛል፤ ስለጉዳዩ ላነሳ አልፈልግም ተከድኖ ይብሰል፤ ያሳለፍኩትንና እነዚያን ድምጾች ደግሜ መስማት አልፈልግም። » እንላለን። ስለዚህ የልባችንን ቅጥር ልክ እነደቻይናው ግንብ ዙርያውን ገንብተን ሌላ ሰው እንዳይጎዳውና እንዳይሰብረው ከፍተኛ ጥንቃቄ ለማድረግ እንሞክራለን። ከውጭ የሚመጣ ጥቃት እንከላለከልበታለን ብለን ያጠርነው ግንብ እኛኑ መልሶ ልባችንን ወህኒ ውስጥ እንደገባች ወንጀለኛ ጠፍንጎ አስሮ በመጨረሻ ውጤታችን ምን ይሆናል? የብቸኝነት በሽታ ይጸናወተንና የፍቅር ጓደኝነት ለእኛ እንደናፈቀን እንቀራለን።\n\tይህ አይነቱ ፍቅር በሕይወታችሁ ቢገጥማችሁስ?\n\n\tፍቅር ከስሜት በላይ ነው፤ እንደዚሁም ከመልካም ስሜትም በላይ ነው። ሆኖም ማህበረሰባችን እግዚአብሔር አምላክ ፍቅርን፣ ወሲብንና የፍቅር ጓደኝነትንም አስመልክቶ የሰጠውን ብያኔ ለውጦና አዛብቶ በቀላሉ ወደ ስሜትና ፍላጎት ላይ ብቻ ወስኖ አስቀመጠው። በእግዚአብሔር ቃል ውስጥ እግዚአብሔር ፍቅርን አስመልክቶ በሚገባ ዝርዝር መግለጫ ነው የሰጠው። በተለይ በ 1ኛ ቆሮንቶስ መልዕክት በ13ኛው ምዕራፍ ውስጥ። እግዚአብሔር ስለፍቅር የሰጠውን ወሰነ ትርጉም በደንብ እንዲገባን በመልዕክቱ ውስጥ 4 እስከ 7 ድረስ ያሉትን ቁጥሮችን በዝርዝር እንድንመለከታቸው እፈልጋለሁ። (1ኛ ቆሮ 13፥4-7) እግዚአብሔር እንዳስቀመጠው እንደ እግዚአብሔር ሃሳብ አንድ ሰው ቢያፈቅራችሁ ወይንም እናንተም ብታፈቅሩትና የፍቅር ጓደኛችሁ፡-\n\n
•  ታጋሽ ፣ ቸርና የማይቀና ቢሆንስ ወይም ብትሆንስ?\n
•  የማይታበይና የማይመካ ቢሆንስ ወይም ብትሆንስ?\n
•  የማይገባውን የማያደርግና ራስወዳድ ባይሆንስ ወይም ባትሆንስ?\n
•  ስህተትን ወይም በደልን የማይቆጥር ቢሆንስ ወይም ብትሆንስ?\n
•  ከእውነት ጋር ሁሌ ደስ የሚለው የማያታልል ቢሆንስ ወይም ብትሆንስ?\n
•  ስለአንተ ወይም ስለአንቺ ሁሌ መልካም የሚያስብ ፣ የሚያምንሽ ወይንም የምታመኚው ፣ ካንቺ ወይንም ካንተ ጋር መጋጨት የማይፈልግ ወይንም የማትፈልግ ቢሆንስ ወይንም ብትሆንስ?\n\n\tበፍቅር ጓደኝነት ውስጥ ልንለማመድ የሚገባውን ፍቅር እግዚአብሔር የሰጠን ይህንን ዓይንት ፍቅር ነው። ይህ ዓይነቱ ፍቅር ለሌላው ሰው ትኩረት የሚሰጥ ፍቅር እንደሆነ ማስተዋል ትችላላችሁ። መስጠት እንጂ መቀበልን ዓላማው ያላደረገ ፍቅር ነው። ከዚህ ውጭ መኖር ስንፈልግ ያኔ ችግር ቢፈጠር ምን ይደንቃል!\n\tበዚህ መልክ ለመውደድ አስቀድመን መወደድ ሊሰማን ይገባናል\n\n\tበፍቅር ጓደኝነት ውስጥ እንዲህ ዓይነቱን ፍቅር ለመለማመድ አስቀድመን የእግዚአብሔርን ፍቅር ልንለማመድ ይገባል። እግዚአብሔር ለእርሱ ያለውን ፍቅር ሳይለማመድ ማንም ሰው እንዲህ ዓይነቱን ፍቅር ለሌላው ሰው ሳያቋርጥ ማሳየትና መለማመድ አይችልም። አንተን የሚያውቅህና ስለአንተ ሁሉንም ነገር የሚያውቀው እግዚአብሔር ፍጹም በሆነው ፍቅር ይወድሃል።\n\n\tእግዚአብሔር አምላክ በነቢይ በኤርምያስ በኩል እንዲህ ተናግሯል። « እግዚአብሔርም ከሩቅ ተገለጠልኝ እንዲህም አለኝ፦ በዘላለም ፍቅር ወድጄሻለሁ ስለዚህ በቸርነት ሳብሁሽ።»(ኤር 31፡3) ከዚህ መልዕክት የእግዚአብሔር ፍቅር የማይለወጥና ዘላለማዊ እንደሆነ እንረዳለን።\n\n\tእግዚአብሔር አምላክ እኛን የወደደን አንድያ ልጁ ጌታ ኢየሱስ ክርስቶስ እኛ ከኃጢአታችን እንነጻ ዘንድ ስለ እኛ ኃጢዓት ሲል በመስቀል ላይ ተሰቅሎ እስኪሞት ድረስ ነበር።(በመስቀል ላይ ተሰቅሎ መገደል በጥንት ጊዜ የነበረ የቅጣት ዓይነት ነው።)በእግዚአብሔር ቃልም በዮሐንስ 3፥16 ላይ « በእርሱ የሚያምን ሁሉ ለዘላለም እንዲኖር እንጂ እንዳይጠፋ እግዚአብሔር አንድያ ልጁን እስኪሰጥ ድረስ ዓለሙን እንዲሁ ወዷልና። » ተብሎ ተጽፏል። ወደ እግዚአብሔር ስንመለስና ምህረቱን ስንቀበል፥ የእርሱን ፍቅር መለማመድ እንጀምራለን።\n\n\tበዮሐንስ ወንጌል 1፥9 ላይ እግዚአብሔር አምላክ፥ « . . . በኃጢአታችን ብንናዘዝ ኃጢአታችንን ይቅር ሊለን ከዓመፃም ሁሉ ሊያነጻን የታመነና ጻድቅ ነው። . . .» በማለት ይናገረናል። እግዚአብሔር አምላክ ኃጢዓታችንን ይቅር ማለት ብቻ ሳይሆን ፣ አስከመጨረሻው ያነጻናል ዳግመኛም አያስታውሰውም።\n\tበዚህ ዓይነት ፍቅር መወደድ ምን ይመስላል?\n\n\tበምንም ዓይነት ሁኔታ ውስጥ ብንሆንም እግዚአብሔር አምላክ እኛን መውደድ አያቋርጥም። ብዙ ጊዜ ጓደኝነት ወይም የፍቅር ግንኑነት በውስጡ አንድ ነገር ሲለወጥ እንደቀድሞው መቀጠል አይችልም። ለምሣሌ አደጋ ሲደርስ፥ የገንዘብ እጥረት ሲገጥምና የአቅም ማነስ ሲከሰት የቀደመው ፍቅር እንደበረታ መዝለቅ ይሳነዋል። የእግዚአብሔር አምላክ ፍቅር በአቋማችን ወይም በማንነታችን ላይ የተመሰረተ አይደለም።\n\n\tእንደተመለከታችሁት የእግዚአብሔር አምላክ ፍቅር ማህበረሰባችን እንዲህ ነው ብሎ ከሚገልጽልን ፍቅር የተለየ ነው። ለመሆኑ እንደዚህ ዓይነት ፍቅር ይኖራል ብላችሁ ትገምታላችሁ? እግዚአብሔር በቀላሉ ፍቅሩንና ምህረቱን በመጠየቅ ብቻ እንደሚሰጠን ይነግረናል። ለእኛ ከእግዚአብሔር የተሰጠን ስጦታ ነው። ነገር ግን የእርሱን ስጦታ ለመቀበል ባንፈልግ፥ እኛው ራሳችን ነን ከእርሱ ጋር የቀረበ ግንኙነት ያልፈለግነው፤ ለሕይወታችን ዕውነተኛ ዓለማ እንዳይኖረን ያደረግነው እኛው ነን ማለት ነው።\n\n\tየእግዚአብሔር ፍቅር መልስን ይሰጠናል። እኛ ማድረግ የሚጠበቅብን ዕምነትና ቁርጠኝነትን ለርሱ እንደምላሽ ማቅረብ ብቻ ነው። የእግዚአብሔር ቃል በዮሐንስ 1፥12 ላይ ስለ ኢየሱስ «. . . ለተቀበሉት ሁሉ ግን፥ በስሙ ለሚያምኑት ለእነርሱ የእግዚአብሔር ልጆች ይሆኑ ዘንድ ሥልጣንን ሰጣቸው፤. . . » በማለት ይገልጽልናል ።\n\n\tእግዚአብሔር አምላክ አንድያ ልጁን በእኛ ፈንታ ይሞት ዘንድ ወደ ዓለም ላከው። ሆኖም ታሪኩ በዚያ ላይ አላቆመም። ከሦስት ቀንም በኋላ ከሙታን ተለይቶ ተነሣ። እርሱ አምላክ ነውና ዛሬም ሕያው ነውና በልብህ ፍቅሩን ሊያሳድር ይሻል። አንድ ጊዜ እርሱን ተቀብለኸው ካመንክ በኋላ በሕይወትህ የምታየው ለውጥና ከሌሎችም ጋር ያለህ ግንኙነት መለወጥ አንተኑ መልሶ ያስደንቅሃል።\n\n\tየእግዚአብሔር ቃል እንዲህ ይላል።- « . . . በልጁ የሚያምን የዘላለም ሕይወት አለው፤ በልጁ የማያምን ግን የእግዚአብሔር ቍጣ በእርሱ ላይ ይኖራል እንጂ ሕይወትን አያይም። . . .» ዮሐንስ 3፥36 እግዚአብሔር አምላክ ለእኛ እንዲሆን የሚፈልገው የዛሬን ብቻ ሳይሆን የዘላለም ሕይወትን እንድናገኝ ነው። ይህንን ለመቀበል ካልፈለግን ፥ ምርጫችን የሚሆነው የኃጢዓት ዋጋ የሆነው ሞትና ከእርሱ ለዘላለም መለየትን ነው ማለት ነው።\n\tየእግዚአብሔርን ፍቅር ማወቅ ጥቅሙ ምን ይሆን?\n\n\tጌታን እንደ ግል መድኃኒታችን አድርገን ተቀብለን በእርሱ ታምነን መኖር ስንጀምር ሕይወታችን ሚዛኑን የጠበቀ ይሆናል። በእግዚአብሔር መታመን ማለት ከእግዚአብሔር ያልተገደበ ይቅርታን ያስገኝልናል። ተደብቀን ወደራሳችን መንገድ መሄድ አይኖርብንም። እርሱ ሁልጊዜ ከእኛ ጋር ነው። በእርሱ ሰላም አለን። ዕምነታችንን አንድ ጊዜ በእርሱ ላይ ካኖርንና በእርሱ ከታመንን በኋላ፥ እርሱም ውስጣችንን መኖርያው አድርጎ በመቀመጥ የበለጠ ወደ እኛ ጋር ይቀርባል። ከኃጥዓት ሊያነጻን ፣ አስሮ ከያዘን ራስወዳድነት ሊፈታን፣ በየጊዜው ከሚገጠሙን ተግዳሮቶችና የሕይወት ትግሎች ነጻ ሊያወጣን ምህረቱ ሁልጊዜ ከእኛ ጋር ነው።\n\n\tመጽሐፍ ቅዱስን በሙሉ ስንመለከት እግዚአብሔር አምላክ ወሲብን አስመልክቶ ያለው አቋም ግልጽ ነው። እግዚአብሔር አምላክ ወሲብን የፈቀደው ለጋብቻና ለጋብቻ ብቻ ነው። እግዚአብሔር ይህን ድንጋጌ ያስቀመጠው እኛ ደስተኞች እንዳንሆን ስለሚፈልግ አይደደለም፣ ልባችንን ከስብራት ሊጠብቅ እንጂ። ጽኑ የሆነ መሠረት ሊያኖርልን ስለሚፈልግ ነው። ስለዚህ ወደ ጋብቻ ሕይወት ስንገባ ግንኙነታችንና ፍቅራችን እግዚአብሔር አስቀድሞ በውስጣችን በገነባው በፍቅርና በጥበብ መሠረት ላይ የጸና ይሆናል።\n\n\tማንነታችንን ለጌታ ለኢየሱስ ክርስቶስ አሳልፈን ስንሰጥ፣ አዲስ ፍቅርና ኃይል በየዕለቱ ይሞላናል። ይህ እንግዲህ ከፍቅር ጓደኝነት ስንፈልገው የነበረው ርካታን ማለት ነው። እግዚአብሔር አምላክ በቀላሉ የማይቋረጥ ፍቅር ይሰጠናል። እርሱ የሚሰጠን ፍቅር በዓመታት መካከል የሚጸናና፣ በየጊዜው የማይለወጥ ፍቅር ነው። የእርሱ ፍቅር እርሱን ማዕከል ባደረገ መልኩ ሁለት ሰዎችን ወደ አንድ የሚያመጣ ፍቅር ነው። በእጮኛምነት አብራችሁ በምታድጉበት ጊዜ ዕድገታችሁ መንፈሳዊ ብቻ ሳይሆን፣ ማህበራዊ ፣ ሕሊናዊና ፣ ስሜታዊ ይሆንና ለፍቅር ጓደኞቻችሁ ታማኝ ከመሆናችሁም በላይ ለፍቅረኞቻችሁ የምታስቡና የምትንከባከቡ ሆናችሁ የፍቅር ጓደኞቻችሁን የምታስደንቁ ትሆናላችሁ። ፍቅራችሁም በጋብቻ ድምዳሜ ሲያገኝ በወሲብ ግንኙነታችሁ ቀድሞ ስትገነቡት የነበረውን መሠረት የበለጠ ታሳድጉታላችሁ።\n\n\tየእግዚአብሔርን ፍቅር ለማወቅ ከኛ ምን ይጠበቃል?\n\n\tጌታ ኢየሱስ ክርስቶስን እንደ ግል መድኃኒትህ አድርገህ በጸሎት መቀበል ትችላለህ። ጸሎት ማለት ከእግዚአብሔር ጋር መነጋገር ማለት ነው። እግዚአብሔር አምላክ ልባችንን ስለሚያውቅ በአንደበታችን ከምንናገረው ቃላት ጋር አይደለም፤ እርሱ የሚመለከተው ልባችንና የውስጥ ዝንባሌያችንን ነው። የሚከተለው ጸሎት እንዴት እንደምትጸልይ ሃሳብ ይሰጥሃል። « ጌታ ኢየሱስ ሆይ ታስፈልገኛለህ፤ ስለእኔ ኃጢዓት ስትል በመስቀል ላይ ስለሞትክልኝ አመሠግንሃለሁ። የሕይወቴን በር ከፍቼልህ አዳኜ አድርጌ እቀበልሃለሁ። ኃጢዓቴን ይቅር ብለህ የዘላለም ሕይወት ስለሰጠኸኝ አመሰግንሃለሁ። ሕይወቴን ተቆጣጠርና አንተ የምትፈልገው ሰው ዓይነት አድርገኝ። አሜን። »\n\n\tለመሆኑ ይህ ጸሎት የልብህን ፍላጎት ይገልጻል? መልስህ አዎ ከሆነ፤ ይህንን ጸሎት አሁኑኑ እንድትጸልይ እመክርሃለሁ። ዕምነትህን በጌታ ኢየሱስ ክርስቶስ ላይ ማድረግ እንደተስፋ ቃሉ መሰረት እርሱም ወደ አንተ ሕይወት ይመጣል። ይህ ሂደት የበለጠ እያደገ ለሚሄደው ከእርሱ ጋር ለሚኖርህ ግንኙነትና እርሱን የበለጠ ለማወቅ መልካም ጅማሬ ይሆናል። በሕይወትህ ውስጥ በሚኖረው ማዕከላዊው ሥፍራ፣ ሕይወትህ በተለያየ አቅጣጫ ማለትም መንፈሳዊውም ሆነ ሥጋዊው በመጣጣም ግንኙነቶችሁ ሁሉ ስኬታማ ይሆናሉ።\n\n\n\n
</string>
    <string name="sixteen" formatted="false"> \n\nከፖርኖግራፊ ሱስ ነጻ ውጡ፤ ዘጠኝ የፖርኖግራፊ ቅጥፈቶችን በማወቅ እንዴት ነጻ መውጣት እንደምትችሉ\n\n\tበጄኒ ማኮኔል\n\n\tፖርኖግራፊ እንደአጉል ሱስ. . . . . . ወሲብ ከተገቢው ዐውድ ውጭ ሲሆን\n\n\tቅዝቃዜ በተሞላ ምሽት በእሳት ማንደጃ ቺሚኒ (ለእሳት መሞቂያ ተብሎ ለዚሁ ዓላማ የሚሰናዳ ነገር ነው።) ውስጥ እጅግ ፈካ ያለ ፍምን እንደማግኘት የሚያስመኝ ምንም ነገር የለም። አሥር ጊዜ እየቆሰቆሳችሁና ማገዶ እየጨመራችሁ ከእሳቱ የሚወጣውን ሙቀት በማጣጣም መደሰትና መዝናናት ምን ዓይነት ውብ ነገር ነው ያሰኛል።- ክፉ ነገር የለውም ሰላም ነው። ልክ እንደዚሁ እስቲ አንድ ነገር አስቡ ፥ ከእሳት መሞቂያው ቼሚኒ ውስጥ አንድ የእሳት ፍም ወስዳችሁ በእንግዳ ማረፊያ ሳሎን ውስጥ ጣሉት። ይህ ሰላም ነው ብላችሁ ሲያዝናናችሁ የነበረው እሳት ወዲያውኑ መልሶ አውዳሚና አጥፊ ሲሆን ታገኙታላችሁ። ቤቱን በሙሉ ያቃጥላል፤ በቤት ውስጥ የነበረውን ሕይወት ሁሉ ያጠፋል፤ የነበረውን እንዳልነበረ ያደርጋል፤ ወሲብም ልክ እንደ እሳቱ ነው። ወሲብ በጋብቻ ቃልኪዳን ውስጥ ሲፈጸም ልክ በተገቢው ማንደጃ ላይ እንዳለው እሳት አስደናቂ፥ ውብና ሰላም የተሞላበት ነው። ግን ልቅ ፍትወት ከጋብቻ ዐውድ ውጭ ሲፈጸም ደግሞ ሰላምና ውብ ሳይሆን አስነዋሪና አስከፊ ይሆናል።\n\n\tዛሬ ልቅ የፍትወት ፊልም(ፖርኖግራፊ) ትልቅ የገንዘብ ምንጭ ሆኗል፤ በሰው ሕይወት ውስጥ ምንም ዓይነት ችግር ያምጣ ቅንጣት ግድ ሳይኖራቸው ገንዘብ ለማጋበስ ሲሉ ብቻ የሚያመርቱት ምርት ሆኗል። እንደገና ተመላልሳችሁ ከነርሱ መግዛት እንድትችሉና እስከመጨረሻ እንደባሪያ ሊገዟችሁ ስለሚፈልጉ እናንተ ማየት የምትፈልጉትን ሁሉ ከማዘጋጀትና ከማምረት አይሰንፉም ተግተው ይሰራሉ። ከአሥር ዓመት በፊት ኒውዮርክ ታይምስ በሜይ 20, 2001 ዓ.ም በወጣው ዕትሙ ላይ «ባለእርቃኖቹ ካፒታሊስቶች » በሚል ርዕስ ባወጣው መረጃ ፥ በአሜሪካ ውስጥ በተደረገው አሰሳ በአንድ አመት ብቻ ከአስራ አንድ ሺህ በላይ በሚሆኑ የልቅ ፍትወት ርዕሶች ፊልሞች ተዘጋጅተው መሰራጨታቸውን ይፋ አውጥቷል። እንደዚሁም በዚሁ ዓመት በታወቀው የሆሊውድ ፊልም ዝግጅት ውስጥ ከአራት መቶ በላይ በሚሆኑ ርዕሶች የልቅ ፍትወት ፊልሞች ተዘጋጅተው መሰራጨታቸውን የተደረገውን ጥናት ዋቢ አድርጎ ዘገባው አስቀምጦታል ። በተመሳሳይ ዓመት ሰባ ሺህ የሚሆኑ የልቅ ወሲብ ድረገጾች ተዘጋጅተው የዓለምን አየር በሙላት እየናኙበት መሆኑን ማወቅ ምንኛ አስደንጋጭ ነው! ይህ መረጃ ከአሥር ዓመት በፊት የነበረውን መረጃ የሚያሳይ ቢሆንም፥ ዓለም በዚህ አንጻር እንዴት ወደ ጥፋት እየገሠገሰች እንደሆነ ለማመላከት በቂ ፍንጭ እንደሆነ ግልጽ ነው። እንዲሁም መረጃው ከአሥር አመት በፊት የነበረውን አሃዝ ሲያሳይ ዛሬ ደግሞ ከአሥር ዓመት በኋላ ምን ያህል በሚያስደነግጥ ሁኔታ እንደሚጨምር ለመገንዘብ ብዙ ዕውቀት አይጠይቅም።\n\n\tፖርኖግራፊ ሃይል ምን እንደሚሰጠው፡\n\n\tለሕሊና ደህንነት አስፈላጊና ዋና የሚባለው ክፍል፥ ጤናማ በሆነ የወሲብ ሃሳብ ውስጥ መገኘት ነው። እነዚሀ ጤናማ ሃሳቦች መበከል ሲጀምሩ የማንነታችን መገለጫዎች የሆኑ አቋሞቻችን መጣመም ይጀምራሉ። የልቅ ፍትወት ዓለም ባሕልና ፍልስፍና ፍትወት ፥ ፍቅርና መቀራረብ አንድ ናቸው ብሎ ይነግራችኋል። በልቅ ፍትወት ዓለም ሰዎች ከማያውቁት ሰው ጋርና እንደው በአጋጣሚም ካገኙት ጋር ልቅ ወሲብ ይፋጽማሉ። ዋናው ቁምነገር ሆኖ የሚወሰደው በጊዜው የሚገኘው ቅጽበታዊ ደስታና ርካታ ብቻ ነው። ወሲብ ከማን ጋር ላድርግ? ለዚህም ርካታዬ የማንን ገላ ወይንም ሰውነት ልጠቀም? የሚለው ጥያቄ ምንም ከቁጥር የሚገባ ጉዳይ አይሆንም። ልቅ የፍትወት ፍልስፍና ወሲብን በማንኛውም ጊዜ፥ ቦታና ከማንኛውም ሰው ጋር ውጤቱ በመጨረሻ ምንም ይሁን ብቻ መፈጸም እንደሚቻል ነው የሚነግርዎት ።\n\n\tየፖርኖግራፊ ችግር የሚጀምረው የሚያራምደው ጥልቀት የሌለው አስተሳሰብ ወሲብ በመተማመን በቃልኪዳንና በዕውነተኛ መሰጠት እንዲሁም እርስ በርስ በመፈቃቀድና በዕውነተኛነት መካሄድ እንዳለበት ከመቀበልና ከመተግበር ይልቅ እንደተፈለገው ልቅ በሆነ ሁኔታና ዐውድ መከናወንን ማደፋፈሩ ነው። እሳትን በእሳት ማንደጃ በተገቢው ቦታ መጠቀም ሙቀትም ሌሎችም ጥቅሞች እንዳሉት ሁሉ፣ ወሲብን እንደ እግዚአብሔር ሕግ በተገቢው መንገድና ዐውድ መጠቀም አስደናቂና ውብ ነው። ይህ ትክክለኛው ዐውድ ፥ ከልብ በሚዋደዱና እርስ በርስ በተቀባበሉ፥ እንደዚሁም በዕውነተኛ ፍቅርና ፈቃድ አንዳቸው ለአንዳቸው ራሳቸውን በሰጡ፥ እስከ ሕይወታቸው ፍጻሜ ድረስ አብረው ለመቆየት በወሰኑ ፥ በሁለት ወንድና ሴት መካከል ወሲብ በሚከናወንበት ጊዜ በጣም ፍጹምና ታላቅ ርካታና ደስታ ይገኝበታል።\n\n\tከፖርኖግራፊ ሱስ ነጻ ለመውጣት በቅድሚያ ይህንን ስለሚያዘጋጁት ሰዎች ቅጥፈት ማወቅ ተገቢ ነው።\n\tከምትመለከቱት የልቅ ፈትወት ከቶም ቢሆን የምትማሩት አንዳችም ዕውነት የለም። ከዕውነት ጋር በጣም የተቃረነ አካሄድ ስላለው ፈጽሞ ቁምነገር ሊገኝበት የሚችል ነገር አይደለም። በመሠረቱ ልቅ የወሲብ ፊልም ለገበያ ቀርቦ ብዙ ገንዘብ ለመሰብሰብ ሲባል የሚዘጋጅ እንጂ ፥ለትምህርት ተብሎ የሚዘጋጅ አይደለም። ስለዚህ ልቅ የወሲብ ፊልም ብዙ ውሸቶችንና ቅጥፈቶችን አቀናባብሮ የተመልካቾችን ቁጥር ማብዛት ከዛም ሽያጭን በተቻለ መጠን ማሳደግና ሰውን ሕይወቱንም ቦርሳውንም በዝብዞ ማራቆት ነው። ፖርኖግራፊ እጅግ እንደ አሸን የፈላው ፥ ስለወሲብ ስለሴቶች፥ ስለጋብቻና ስለሌሎቸም ተያያዥ ጉዳዮች ፈብርኮ በሚያወጣቸው ቅጥፈቶች ስለሚታገዝ ነው። የሰዎችን ዝንባሌ፥ አስተሳሰብና ሕይወትን ለመበከል ከሚጠቀሙባቸው ቅጥፈቶች መካከል ጥቂቶቹ ከዚህ በታች ተዘርዝረዋልና እንመልከታቸው።\n\n\t
•  ቅጥፈት ቁጥር 1 ፡- ሴቶች ከሰብዐዊነት በታች የሚገኙ ፍጡራን ናቸው፤\n\n\tፕሌይ ቦይ ተብሎ በሚጠራው የፍትወት መቀስቀሻ መጽሔት ውስጥ ሴቶችን ትንሽ ደስ የምትል ለመጫወቻ የምትሆን ዓይነት እንስሳ አድርጎ ነው የሚያቀርባቸው፤ ፔንት ሀውስ የሚባለው መጽሔት ደግሞ ሴቶችን ለቤት ውስጥ መጫወቻና መዝናኛ የሚሆኑ ልክ እንደ ድመትና እንደውሻ እንደ ቤት ውስጥ እንስሳ አድርጎ ነው የሚቆጥራቸው። ወይንም እንደው የሰው አካል አንድ ክፍል ብቻ አድርጎ ነው የሚቆጥራቸው። አንዳንድ የልቅ ፈትወት ፊልሞች ላይ ሴቶች ፊታቸው ሳይታይ ኃፍረተ ሥጋቸው ብቻ እንዲታይ በማድረግ ያቀርቧቸዋል። ይህን የሚያደርጉት ምን ዓይነት አስተሳሰብ ለማራመድ መሰላችሁ? ሴቶች ሰብዐዊ ናቸው ሆኖም ለስሜት ማርኪያና መጫወቻ አሻንጉሊት ሆነው ብቻ የተፈጠሩ ናቸው የሚለውን አስተሳሰብ በሰው ህሊና ውስጥ ለመቅረጽ ነው።\n
•  ቅጥፈት ቁጥር 2፡- ሴቶች አንድ የስፖርት ዓይነት ናቸው፤\n\n\tአንዳንድ የስፖርት መጽሔቶች የመዋኛ ልብስ ላይ ብቻ የሚያተኩር ዕትም አላቸው። ይህም በቀላሉ የሚያሳየው ሴቶች ሰብዐውያን ሳይሆኑ በቃ ልክ እንደ አንድ የስፖርት ዓይነት እንደሚታዩ ነው። ልቅ የፍትወት ፍልስፍና ወሲብን እንደ ስፖርት ውድድር አድርጎ ያሳያል፤ በውድድርም አሸናፊና ተሸናፊ እንደሚኖር ሁሉ ወንዱ ራሱን አሸናፊ መሆኑንና አለመሆኑን እንዲመዝንበትና አሸናፊነቱን እንዲኩራራበት ያደፋፍረዋል። ስለዚህ ወንዱ ከስንት ሴት ጋር እንደተኛ ከተኛቸውም ሴቶች ጋር ያደረጋቸውን ነውሮች በማሰላሰል እንዲመሰጥና ራሱን ለዚህ ልቅ ለሆነ ልምምድ እንዲያስገዛ ለማድረግ ታስቦ ነው የተዘጋጀው። ወንዶች ማንነታቸውን የሚፈትኑትና የሚመዝኑት ስንት ሴቶችን ድል በማድረግ ወሲብን በመፈጸማቸው ይሆናል ፤ የእግዚአብሔር ቃል ክብራቸው በነውራቸው እንደሚለው ማለት ነው። ወንዶች ጥንካሬያቸውን የሚያሳዩትና የሚለኩት በሴቶች ጉልበት ላይ ነው ማለት ነው።\n
•  ቅጥፈት ቁጥር 3፡-ሴቶች ሸቀጦች ናቸው።\n\n\tበተለይም ማስታወቂያዎችን ይዘው የሚወጡት መጽሔቶች አንድ በጣም ዘመናዊና የቅርብ ሞዴል መኪና ሲያስተዋውቁ ከመኪናዋ ጋር አንድ በጣም ቆንጆ ሴት አብረው ያወጣሉ። ሰቲቷ መኪናውን ወይ ተደግፋ ወይንም ግር በሚያሰኝ ሁኔታ እላዩ ላይ ተቀምጣ በማሳየት መኪናቸውን ያሻሽጣሉ። ይህ ማስታወቂያ በአንደበት ያልተነገረ ወይም በጽሑፍ ያልሰፈረ መልዕክት ይዞ እንደወጣ ግን ማንም በቀላሉ ሊረዳው አይችልም። መልዕክቱ አንድ መኪና ግዙ ከመኪናው ጋር እሷንም መግዛት ትችላላችሁ። ሴቲቱ እንደ ምርቃት ነች ማለት ነው።የፖርኖግራፊ ማስታወቂያ ደግሞ ሥራቸውን ለማሻሻጥ በሚያስደንቅ ሁኔታ የሴትን ስብዕና ከማጉደፍም አልፎ ቃላት በማይገኝበት ሁኔታ በማቅረብ በዚህ ንግድ ለተሰማሩና እግዚአብሔርን ለማይፈሩ ጥቂት ግለሰቦች የሃብት ምንጭ ሆነዋል። ይኸው የረከሰ አመለካከት ነው ድንበርና አየር ሳይገድበው አልፎ ተርፎ መጥቶ ዛሬም በየሃገሩ በዝሙት አዳሪነት የተሰማሩትን ሴቶች ወንዶች እንደ ሸቀጥ ገንዘብ ከፍለው በመውሰድ ከሰብዐዊነት ውጭ ሊጠቀሙባቸው የሚፈልጉት። ለምን ቢባል እንደማንኛውም ሸቀጥ ዋጋ ተከፍሎባቸዋል።\n
•  ቅጥፈት ቁጥር 4 ፡- የሴቶች ዋጋ ባለቸው የሰውነት ቅርጽ መስህብነት አንጻር ነው የሚለካው ፤\n\n\tበፖርኖግራፊ ገበያ አይነ ግቡ የሆነ የሰውነት ቅርጽ የሌላት ሴት ትናቃለች ፣ትጠላለች፤ እንደነዚህ ዓይነት ሴቶችን ውሾች፣ ዓሣነባሪዎች፥ አሣማዎችና ከዛም የባሰ ሥም ይሰጧቸዋል። ምክንያቱም ለልቅ ወሲብ ፊልም ንግድ እነርሱ ያወጡትን የውበት መመዘኛ ለማሟላት ስላልቻሉ ብቻ ነው እንዲህ ተብለው የሚጠሩት። ልቅ ፍትወት ስለሴቶች ክብረህሊናና ስብዕና ምንም ግድ የለውም፤ የሚፈልገው ጥሩ ገበያ ይኖረዋል ብሎ የሚያስበውን ገላዋን ብቻ ፤\n
•  ቅጥፈት ቁጥር 5 ፡- ሴቶች መደፈርን አጥብቀው ይፈልጋሉ፤\n\n\tየፖርኖግራፊ ዝግጀት ፍልስፍና ሴቶች «እምቢ» ማለታቸው በተዘዋዋሪ መንገድ «እሺ» ማለታቸው ነው ብሎ ነው የሚደመድመው ፤ በዚህ የፊልም ዝግጅታቸው ውስጥ ሴቶች ሲደበደቡና ሲደፈሩ፣ በሚያሰቅቅ ሁኔታ ሥቃይ ሲቀበሉ ያሳያሉ፤ በመጨረሻ እነዚያው ሴቶች ያለፉበትን ሁኔታ ሁሉ ልክ እንደወደዱት አድርገው እንዲተውኑ ያደርጓቸዋል። ስለዚህ ይህ አሰራር ወንዶችን ለማዝናናትና ርካታን እንዲያገኙ ለማድረግ ሴቶችን ማሰቃየትና እንደፈለጉ ቢያደርጓቸው ምንም አይደለም የሚል መልዕክት ነው ያለው።\n
•  ቅጥፈት ቁጥር 6 ፡- ሴቶች መናቅ፣ መጠላትና ዝቅ ተደርገው መታየት አለባቸው፤ \n\n\tልቅ ፍትወት ፊልም በሴቶች ላይ የተደረገ ጥላቻና ንቀትን የታጀለ ንግግር የሞላበት ነው፤ በፊልሞቹ ውስጥ ሴቶች ስቃይ ይቀበላሉ፣ በንቀት ይተፋባቸዋል፣ በመቶ በሚቆጠሩ ዘግናኝ መንገዶች ክብራቸውን በሚገፍፍ ሁኔታ ይሰቃያሉ ፤ የሚያሳዝነው ግን ይህን ሥቃይ የሚቀበሉ ሴቶች የበለጠ እንዲያሰቃይዋቸውና እነዲያጎሳቁሏቸው ሲለምኑና ይህንን ጉስቁልና እንደሚወዱት አድርገው እንዲተውኑ ያስገድዷቸዋል። ይህን ሁሉ ነገር የተመለከተ ወንድ ምን ያህል ለሴቶች ክብር ይኖረዋል? ሴቶችን ከልቡ ማፍቀርስ እንዴት ይችላል? ይህ ልቅ የፍትወት ፊልም ዝግጅት ሴቶችን በዚህች ምድር ላይ እንዲጠሉና እንዲናቁ የማድረግ ዘመቻ ነው እንዴ የያዘው?\n
•  ቅጥፈት ቁጥር 7 ፡- ለአቅመሄዋን ያልደረሱ ሕጻናት ልቅ ፍትወትን መለማመድ አለባቸው፤\n\n\tየልቅ ፍትወት ትልቁ ገበያ የሚያተኩረው ሴቶች «ሕጻናትን» ተመስለው የሚፈጽሙት ልቅ ወሲብ ነው። ትልቅ ሴት ነች እንደ ህጻን ሴት እንድትለብስና የህጻን ዓይነት ጫማ እንድታደርግ ፣ ጸጉሯን እንደ ህጻን ሴት እንድትሰራና የህጻናት የጸጉር ጌጥ ጸጉሯ ላይ እንድትሰካ ፣ አሻንጉሊት እንድትይዝ ይደረግና ፣ ልቅ የፍትወት ፊልም እንድትተውን ትደረጋለች። ይህ ምን መልዕክት የሚያስተላልፍ ይመስላችኋል? አዋቂዎች ህጻናትን ለልቅ ፍትወት ቢጠቀሙባቸው ምንም አይደለም የሚል አይደለም? ይህ አካሄድ እነዚህ የልቅ ፍተወት ፊልም አዘጋጆች ህጻናትንም ገና ከጥዋቱ ለዚህ ገበያቸው እያዘጋጇቸው እንደሆነ የሚያሳይ ነው።\n
•  ቅጥፈት ቁጥር 8 ፡- ሕገወጥ ወሲብ ልምምድ ደስ የሚል ጨዋታ ነው።\n\n\tልቅ የፍትወት ፊልም ዝግጅት ሥራቸውን ይበልጥ የሚስብና በሱሷቸው የተጠመዱትን የበለጠ ለማስገበር ሲፈልጉ አብዛኛው የተውኔታቸው ታሪክ የሚያጠነጥነው ሕገወጥ ተግባርና ወንጀልን አስታክከው በመስራት ነው። ይህ ማለት ፍትወትን ማጣጣምና የበለጠ መርካት የሚቻለው በደንቡና በአግባቡ ስትፈጽመው ሳይሆን ሕገወጥ በሆነ መንገድና ከወንጀል ጋር ስትፈጽመው ነው የሚል መልዕክት ያስተላልፋሉ።\n
•  ቅጥፈት ቁጥር 9፡- ዝሙት አዳሪነት በጣም የሚስብና የሚማርክ ሥራ ነው፤\n\n\tልቅ የፍትወት ፊልም የዝሙት አዳሪነትን አስከፊና አስነዋሪ ገጽታ በሚያብረቀርቅ ቀለማት እየቀባባው ሌሎችን እያሳተ ወደዚህ አስነዋሪ ተግባር እንዲገቡ እያደፋፈረ ነው። ሐቁ ግን ፊልም ቀባብቶ እንደሚያቀርባቸው ዓይነት አይደለም፤ ብዙዎች እንደሸቀጥ ከየአገሮች ተገዝተው በባርነት ሥርዐት ውስጥ የሚገኙ መሆናቸውን የሚያውቅ የለም። በዚህ ተግባር ላይ ተሰማርተው በልቅ ፊልም ዝግጅት ውስጥ ግንባር ቀደም ተሳታፊ ሆነው የሚታዩት ሴቶቸ አብዛኛዎቹ በቅርብ ዘመዶቻቸውና በጎረቤቶቻቸው የመደፈር ዕጣ የደረሰባቸው፣ አንዳንዶቹ ደግሞ በግብረሥጋ ግንኙነት የተነሳ ተላላፊ በሆኑ በማይድኑ በሽታዎች የተያዙ፣ አንዳንዶቹም በያዛቸው የግብረሥጋ ግንኙነት በሽታ የተነሳ በወጣትነታቸው ሕይወታቸው ያለፈ፣ ብዙዎቹ የሚያልፉበትን አስጨናቂና አስቀያሚ ልምምድ ለመርሳት ሲሉ በኃይለኛ አደንዛዥ ዕጽ ሱሶች የተለከፉ ናቸው።\n\tለፖርኖግራፊ ሱስ ሰበበ መነሾዎች፤\n\n\tፖርኖግራፊ አምራች ኩባንያዎች የሴቶችን ሕይወት በማበላሸትና ወንዶችን በአደገኛ ወጥመድ ውስጥ በመክተትና በመበከል ለግምት የሚያስቸግር ትርፍን ያጋብሳሉ፤ የበለጠ ወንዶችን ለማንበርከክና ለማስገበር የሚያስችል ንድፍ በዝግጅታቸው ውስጥ ለማጠናቀር በዛው ልክ ጊዜያቸውንና ገንዘባቸውን በማውጣት የማይፈነቅሉት ድንጋይ የለም።\n\n\tብዙዎቻችን በየትም ቦታ ይሁን መቼም የምንሰማቸውና የምናያቸው ነገሮች ሁሉ በኛ ላይ ተጽዕኖ እንደማያመጡ አድርገን እናስብ ይሆናል። ይህ ትክክለኛ አስተሳሰብ እንዳልሆነ እገልጽላችኋለሁ፤ ብዙ ጊዜ እንደምንለው ጥሩ ሙዚቃ ፥ ጥሩ መጽሐፍና ጥሩ ፊልም በሕይወታችሁ ውስጥ ሊቀሩ የሚችሉና ከድሮ አስተሳሰባችን በስንዝር ልክም ቢሆን ፈቀቅ እንዳደረጉን አንክድም። እነዚህን ነገሮች ስንሰማቸው፥ ስናነባቸውና ስናያቸው ዘና ያደርጉናል። ያስተምሩናል፤ በውስጣችን አንድ መልካምና የሚያንጽ ነገር ለመስራት እንደ ክብሪት ሆኖ የሚጭር ነገር ያስቀምጡብናል። ፖርኖግራፊ ግን ውጤቱ ከእነዚህ ሁሉ ነገሮች ተቃራኒ ነው። በኛም ላይ ተጽዕኖ የሚያሳድሩት አሉታዊውን ተጽዕኖ ነው። ምስሎች መቼም ቢሆን በሕሊና ውስጥ ገለልተኛ መሆን አይችሉም፤ ለአንድ ክዋኔ ይገፋፉናል፤ የገበያ ጥናትና የሽያጭ ሥራ ባለሙያዎች አንድን ምርት ለማሻሻጥ በሚፈልጉበት ጊዜ ከምርቱ ጋር በተያያዘ ስሜት ውስጥ የሚከትት አንድ ምስል በማቅረብ በዚያን ወቅት መልዕክታቸውን በማስተላለፍ በሰዎች ሕሊና ውስጥ አትመው ማስቀረት እንደሚችሉ ጠንቅቀው ያውቃሉ። የማስታወቂያ ሣይንስ ባለሙያዎች አንድን ምርት ለማስተዋወቅ ሳይንሱን ተከትለው ንድፍ ሲያወጡ የሚያዘጋጁትን ማስታወቂያ፣ ስንት ጊዜ ብትመለከቱ ማስታወቂያው በህሊናችሁ ውስጥ ቀርቶ በሚፈልጉት መጠን ግዢ እንድትፈጽሙ ለማድረግ አስቀድመው በመተንበይ ይደርሱበታል። አንዳንድ ጊዜ ብዙ ሰዎች በማስታወቂያ ያዩትን ምርት ሲገዙ ምልክት የሚሰጡት የዕቃውን ሥም ሳይሆን ዕቃውን ለማስተዋወቅ የተጠቀሙበትን ምስል ነው። አይገርምም? ምናልባትም እኮ ስሙንም ልብ ብለው አልሰሙት ይሆናል! እኔም እግረ መንገዴን አንድ ጥየቄ ልጠይቃችሁ እፈልጋለሁ፤\n\n\tለመሆኑ አንድ የደነበረ በሬ ሲያባርረው የነበረው ሰው ነፍስ ይዞት ሲሮጥ የጭቃ ማጥ ውስጥ ሲገባ አስተዋዋቂው «ማምለጥ ነው የሚሻለው ለጫማው ኋላ ይታሰብለታል፤ » ብሎ ባስተዋወቀው ማስታወቂያ ላይ ፣ የየትኛው የጫማ ቀለም ማስታወቂያ ነው ብዬ ብጠይቅ ስንት ሰው መልሱን በትክክል እንደሚመልስ እርግጠኛ አይደለሁም፤ እኔ ግን ደጋግሜ ብዙዎችን ጠይቄአለሁ። ከመቶ ዘጠና አምስቱ መልሱን አልሰጡኝም ፤( በነገራችን ላይ እኔም እንዳልነግራችሁ ስሙን ረስቼዋለሁ ተምታቶብኛል፤ ኪዊ ይሁን ሉዲ ወይም ሌላ ዓይነት ቀለም ላስታውሰው አልቻልኩም። ) በአንጻሩ ምስሉን ግን መቼም ቢሆን አልረሳውም ሁሉም የቴሌቪዥን ማስታወቂያ የተከታተለ ሁሉ አይረሳውም ። የምስል ኃይል እስከዚህ ድረስ ነው።\n\tየልቅ ፍትወት ፊልሞች በሰው በተለይ በወንድ ሕይወት ላይ የሚያደረሱት ተጽዕኖዎች ምንድናቸው?\n\n\tልቅ የፍትወት ፊልሞች በሕሊናቸን ውስጥ ማስቀመጥ የሚፈልጉት ምን ዓይነት ሃሳቦችን ነው? መጥፎ ነገር በሕሊናችን ውስጥ ልክ እንደቆሻሻ መጥቶ ከተዘረገፈ ፣ ሕሊናችን አስተሳሰቡ ሁሉ ይበከልና የጤናማ ሃሳብ ችግር እጦት ስቃይ ውስጥ እንገባለን። ሕሊና ደህንነቱ በሚገባ እንዲጠበቅ አስፈላጊ ነው የሚባለው ዋና ነገር ፥ ጤናማ በሆነ የወሲብ ሃሳብ ውስጥ መገኘት ነው። ይህ ጤናማ ሃሳብ ከውጭ ወደ ውስጥ በዘለቀ መርዛማ ሃሳብ ከተበከለ ፥አስተሳሰባችን በአንድም ሆነ በተለያየ አቅጣጫ መጣመሙ አይቀሬ ነው። የአስተሳሰባችን አካሄድ የሚቃኘውም ከዛ አንጻር ይሆንና እንቸገራለን።\n\n\tየልቅ ፍትወት ፊልም ሱስ፡- የልቅ ፍትወት ፊልም ጎታችነት\n\tልቅ የፍትወት ፊልምን ያየ ሁሉ ወዲያውኑ በሱሱ ይጠመዳል ማለት አይደለም። አንዳንዶች ቀድሞውኑ ሴትንና ወሲብን እንዲሁም ትዳርንና ልጆችን በተመለከተ የተመረዘ አስተሳሰብ በሕሊናቸው ውስጥ ተሞልተው ሊሆን ይችላል። አንዳንዶች ሁሉንም እንዳለ መቀበል የሚወዱ በቀላሉ ስሜታቸው ወደ ፈለገው የሚመራቸው ሰዎች ሊሆኑ ይችላሉ፤ የልቅ ፍትወት ፊልም አዘጋጅ ካምፓኒዎች እናንተ ማን ሁኑ ማን እነርሱ ግድ የላቸውም ። እነርሱ የሚፈልጉት በዚህ ሱስ ወጥመድ ውስጥ ገብታችሁ የምርቶቻቸው ጥገኛ እንድትሆኑ ብቻ ነው። ለነርሱ ትልቁ ጉዳያቸው ገበያቸውና ትርፋቸው ብቻ ነው። ዶ/ር ቮክቶር ክላይን የተባሉ ምሁር ሱስ በውስጣችን ሊያድግ የሚችልባቸውን ደረጃዎች በርከት አድርገው አስቀምጠዋል። ከነርሱም መካከል አራቱ የሚከተሉት ናቸው። በሱሱ መጠመድ፥ የሱሱ ፍላጎት ማደግ፣ ሱሱን በጣም የመላመድ ስሜትና በመጨረሻም በተግባር ውስጥ መውደቅ ናቸው። እኔ ደግሞ ከነዚህ ውጭ በልቅ የፈትወት ፊልም ሱስ ለመጠመድ ቀዳማይ ምክንያት የሚሆን ደረጃ አለ ብዬ አምናለሁ፤ በልጅነት ጊዜ ለዚህ ፊልም መጋለጥ። የሚለውን መጨመር እፈልጋለሁ። እስቲ እነዚህን ደረጃዎች በዝርዝር እንቃኛቸው።\n\tበልጅነት ዕድሜ ለዚህ ፊልም የመጋለጥ ደረጃ\n\n\tብዙዎች በዚህ የልቅ ፍትወት ፊልም ሱስ የተጠመዱ ሰዎች ታሪካቸው ሲጠና ፡ ገና ከልጅነታቸው ጊዜ ጀምሮ ለዚህ ፊልም እይታ ስለተጋለጡ እንደሆነ ተደርሶበታል። ይህንን ልቅ የሆነ የወሲብ ፊልም ማየት የጀመሩት ገና በህጻንነታቸው ነው። የቤታቸውን ደፍ የረገጠው በሕይወታቸው ማለዳ ላይ ነው። ይህ በጣም አሳዛኝ ክስተት ነው።\n\tበልቅ ፍትወት ሱስ የመጠመድ ደረጃ\n\n\tበተደጋጋሚ የልቅ ፍትወት ፊልምን ማየት ስናዘወትር ፣ ፍላጎቱ የሕይወታችን አንዱ ክፍል መሆን ይጀምራል፤ ስለዚህ በዚህ ወቅት ወጥመድ ውስጥ ገብታችኋልና በቀላሉ ከወጥመዱ መላቀቅ አትችሉም።\n\tየሱሱ እያደገ መምጣት\n\n\tአንዳንድ የልቅ ፍትወት ምሥሎችን በማየት ትጀምራላችሁ፤ ቀድሞ ያ የምታዩት እንዳላስጠየፋችሁና እንዳልጠላቸሁት ሁሉ አሁን ማድነቅና ራሳችሁንም በስሜት ውስጥ መሆን ትጀምራላችሁ።\n\tከሱሱ ጋር በጣም የመላመድ ደረጃ\n\n\tበዚህ የሱስ ደረጃ ላይ ስታዩት የሚያስደንቃችሁ ምስል ስሜት አልሰጥ እያላችሁ ትቸገራላችሁ፤ በጊዜው ስታዩት ስሜት ውስጥ ሲከታችሁ የነበረው ምስል አሁን ምንም ስሜት አልሰጣችሁ ይላል። በዚህ የተነሳ መበሳጨት መነጫነጭ ትጀምራላችሁ። የበለጠ የሚያስደንቅ ፊልም እንዲመጣላችሁ ትፈልጋላችሁ፤ በቀላሉ አታገኙም ፤ ይህም በባህርያችሁ ላይ ከባድ ለውጥ ማምጣት ይጀምራል።\n\n\tየሱሱ የጡዘት ደረጃ\n\tይህ በወንዶች ላይ የሚታየው እጅግ በጣም የሚያስደነግጠው ደረጃ ነው። በዚህ ደረጃ በሱሱ የተጠመደው ሰው በቀጥታ ያየውን በተግባር ለመግለጽ የሚፈልግበት ደረጃ ነው። አንዳንዶች በቀጥታ ተንቀሳቃሽ ፊልሙን ሳይመለከቱ ከሥዕልና ከፕላስቲክ ምሥሎች እይታ በኋላ በቀጥታ ወደተጨባጩ ዓለም ዘው ብለው ይገባሉ። ይህም ራሰቸውን ለጥፋት ከመዳረግ ባለፈ የሌሎችንም ሕይወት ወደ ጥፋት ይልካሉ።\n\n\tፖርኖግራፊ ሱስ፡- እኔስ?\n\tእስካሁን በዝርዝር ከተመለከትናቸው የሱስ ደረጃዎች መካከል አንዳቸውም በናንተ ሕይወት ውስጥ እንደሚታይ ምልክት ካያችሁ ፣ አሁኑኑ ከዚህ ችግር ራሳችሁን ነጻ ማውጣት ይኖርባችኋል፤ ፖርኖግራፊ አብዝቶ ሕይወታችሁን እየተቆጣጠረው ነውን? ይህንን አደገኛ ቀንበር ከላያችሁ አውርዳችሁ ለመጣል አቅዳችኋልን? ወይስ ባላቸሁበት ሁኔታ እንደዚሁ እንደተበከላችሁ መቀጠል ትፈልጋላችሁ?\n\tየፖርኖግራፊ ሱስ፡- ታዲያ ምን ላድርግ?\n\n\tየመጀመሪያው እርምጃ ፖርኖግራፊ ሱስ ጋር እያታገላችሁ እንደሆነ አምናችሁ ተቀበሉ። እመኑኝ ይህ ጉዳይ እንግዳ ነገር አይደለም፤ ብዙዎች የሚያልፉበት፣ ያለፉበትና እያለፉም ያሉበት ነገር ነው። በሚሊዮን የሚቆጠሩ ወንዶች በሱሱ ተለክፈው በተለያየ ደረጃ ላይ ይገኛሉ። በእርግጥም የሚያስደንቅ ክስተት አይደለም። የልቅ ወሲብ አምራች ኩባንያዎች አናንተን የመሳሰሉትን ለማጥመድ በቢሊየን የሚቆጠር ዶላር ማጥፋታቸውን አትርሱ። ስለዚህ እነዚህ ሰዎች እውነትም ወጥመዱ ስለያዘላቸው መደነቅ ይገባል እንዴ? በፍፁም። ምናልባትም አንዳንዶቻችሁ ከዚህ በፊት በሕይወታችሁ ባለፈ የወሲብ ትንኮሳ ምክንያት ወደዚህ ሱስ ተገፋፍታችሁ ይሆናል። ሆኖም ከዚህ በኋላ ራሳችሁን ከዚህ ቀንበር ነጻ ለማወጣት ብቻችሁን ለመታገል እንደማትችሉ ማወቅ አለባችሁ። እርዳታ ያስፈልጋችኋል።\n\n\tይህን አደገኛ የሱስ ቀንበር ከላያችሁ ላይ ለማስወገድ ሊረዳችሁ የሚችል አንድ ሰው ያስፈልጋችኋል። ምሥጢር አድርጎ ደብቆ መቆየትን ማስወገድ ይጠበቅባችኋል። አለበለዚያ ከዚህ ሱስ ለመገላገል ትቸገራላችሁ። ይህም ማለት ይህን ችግራችሁን ሁሉም ሰው ማወቅ አለበት ማለት አይደለም። ልታምኑትና የበሰለ ነው እንዲሁም መንፈሳዊና ለማማከርም የበቃ ነው የምትሉትን ሰው መርጣችሁ ችግራችሁን በግልጽና በዝርዝር ነግራችሁ አዋዩት። በተለይ የምታማክሩት ሰው በሱስ ችግር ላይ የማማከር ልምድ ያለው ቢሆን ይመረጣል።\n\n\tለመሆኑ ከፖርኖግራፊ ነጻነት ይኖር ይሆን.\n\n\tፖርኖግራፊ በተለያዩ ቅጥፈቶች ነው የሚያስቱን። በአንጻሩ ደግሞ እግዚአብሔር አምላክ ደግሞ በእውነት መንገድ ይመራናል። ኢየሱስም አለ፡- «እናንተ በቃሌ ብትኖሩ በዕውነት ደቀመዛሙርቴ ናችሁ። እውነትንም ታውቃላችሁ፤ እውነትም አርነት ያወጣችኋል። አላቸው » ዮሐ. 8፥31-32 ኢየሱስን የሰሙት ሰዎች ይህ አባባሉ አስቀየማቸው ለመከራከርም ፈለጉና እንዲህ አሉት፡- «የአብርሃም ዘር ነን ለአንድም ስንኳ ባሪያዎች አልሆንም፤ አንተ አርነት ትወጣላችሁ እንዴት ትላለህ?» አሉት። ዮሐ. 8፥-33 ኢየሱስም ሳይሰለች እነርሱ የኃጢአት ባርያዎች እንደሆኑ ለማስረዳት አልቦዘነም ፤ እንዲህም አላቸው። «እውነት እውነት እላችኋለሁ፤ ኃጢዓት የሚያደርግ ሁሉ የኃጢዓት ባርያ ነው፤ . .. . እንግዲህ ልጁ አርነት ቢያወጣችሁ አርነት ትወጣላችሁ »ዮሐ. 8፥-34-35\n\n\tኃጢዓት ባርያ ብቻ አይደለም የሚያደርገን፣ ከእግዚአብሔርም ያርቀናል። ማንም ፍጹም አይደለም። ማንም በእግዚአብሔር አይን ጻድቅ አይደለም። ከዚያ ይልቅ የተነገረን እንዲህ ተብሎ ነው። «እኛ ሁላችን እንደበጎች ተቅበዝብዘን ጠፋን፤ ከእኛ እያንዳንዱ ወደ ገዛ መንገዱ አዘነበለ። እግዚአብሔርም የሁላችንን በደል በርሱ ላይ አኖረ። » ኢሣ. 53፥6 እኛ ሁላችን የእግዚአብሔር ፍርድና ቅጣት ይገባን ነበር። ሆኖም መሐሪና አፍቃሪ የሆነው እግዚአብሔር አምላክ ግን ለበደላችን መፍትሄ ሰጠን። በኩነኔ ውስጥ እንዳንወድቅ የመዳኛ መንገድን አዘጋጀልን። እርሱ ራሱ በእኛ ፈንታ ቅጣታችንን ለመክፈል ወሰነ። ኢየሱስ ክርስቶስ የኦግዚአብሔር ልጅ ስለእኛ ተሰቃየ ፤ ኃጢዓታችን ይቅር ይባል ዘንድ ስለእኛ ሲል በመስቀል ላይ ሞተ። እንደተናገረውም በሦስተኛውም ቀን ከሙታን ተለይቶ በድል ተነሣ። አሁን ከርሱ ጋር ግንኙነትን እንድንጀምር ዕድል ሰጥቶናል። ከመጽሐፍ ቅዱስ ውስጥ እጅግ አስገራሚ ቃላት መካከል ይኼኛው በጣም ይደንቀኛል። «በኃጢዓታችን ብንናዝ ኃጢዓታችንን ይቅር ሊለን ከዓመጻም ሁሉ ሊያነጻን የታመነና ጻድቅ ነው። » 1ኛ ዮሐ. 1፥9\n\n\tእጅግ በጣም አስፈላጊው ግንኙነት\n\tውስጣችሁ ያለውን ባዶ ቦታ ለመሙላት የቅርብ አጋርን ለማግኘት ባደረጋችሁት ጥረት ፖርኖግራፊ ፈጽሞ ባዶአችሁን አይሞላም፤ እኛ በእግዚአብሔር የተፈጠርነው ከእርሱ ጋር የቅርብ ግንኙነት እንዲኖረንና እርሱ የእኛ የቅርብ አጋር እንዲሆነን ነው። ይህንንም ጥልቅ የሆነው ፍቅር የተገለጸልን እንዲህ በማለት ነው።- « በርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ እግዚአብሔር አንድያ ልጁን እስኪሰጥ ድረስ ዓለምን እንዲሁ ወዷልና።» ዮሐ.3፥16 ልቅ የሆነው የፍትወት ፊልም በሰው ሕይወት ውስጥ ካደረሰው ጥፋት፣ ውድመትና መበከል ለመታደግ በአንጻሩ ጌታ ኢየሱስ እንዲህ አለ። « እኔ ሕይወት እንዲሆንላችሁ እንዲበዛላችሁም መጣሁ » አለ። ዮሐ.10፥10 እግዚአብሔር አምላክ ይህንን ይቅርታና ምህረት አቅርቦልናል። ይቅር እንዲላችሁና ወደ ሕይወታችሁም እንዲገባ ለመጠየቅ ትፈልጋላችሁ? አሁኑኑ ፈቃዳችሁን ግለጹለት። ይህንን ፍላጎታችሁን በቃላት ለመግለጽ ከፈለጋችሁ ከዚህ በታች ያለውን ጸሎት በመጸለይ እርሱን ጠይቁት።\n\t« የተወደድክና የተከበርክ አምላኬ እግዚአብሔር ሆይ፣ ኃጢዓት በመስራት አንተን በድያለሁ። በመስቀል ላይ በመሞት ኃጢዓቴን ሁሉ ስለወሰድክልኝ እጅግ አድርጌ አመሰግንሃለሁ። ምህረትህን መቀበል እፈልጋለሁ። ካንተ ጋር የጠበቀና የሰመረ ግንኙነት እንዲኖረኝ እፈልጋለሁ። የሕይወቴ ጌታና አዳኝ ሆነህ ወደ ሕይወቴ ትገባ ዘንድ እጠይቅሃለሁ። ካንተ ብቻ የሚገኝ ትክክለኛውን ሕይወት ስጠኝ። በልጅህ በኢየሱስ ክርስቶስ ጌታ ሥም ፤ አሜን! »\n\n\n\n</string>
    <string name="seventeen" formatted="false"> \n\n\nፖርኖግራፊ የዘመናችን ትልቅ ችግር ፖርን ልክ እንደ ናርኮቲክ ነው፣ የሰውን አዕምሮ ይሰርቃል፣ ሰብዓዊውን የፍትወተ ስጋ ስሜት ያናጋል (ያዛባል)፣ እግረ መንገዱንም ሕይወትን ያወድማል፣ ቤተሰብን ያፈራርሳል ደግሞም አገልግሎቶችን ያዘበራርቃል (ያሽመደምዳል)፡፡\n\n\tበኤሪክ ሲሞንስ የተፃፈ\n\tፖርኖግራፊ የዘመናችን ትልቅ ችግር\n\n\tፖርን ልክ እንደ ናርኮቲክ ነው፣ የሰውን አዕምሮ ይሰርቃል፣ ሰብዓዊውን የፍትወተ ስጋ ስሜት ያናጋል (ያዛባል)፣ እግረ መንገዱንም ሕይወትን ያወድማል፣ ቤተሰብን ያፈራርሳል ደግሞም አገልግሎቶችን ያዘበራርቃል (ያሽመደምዳል)፡፡ እውነቱን ልንገራችሁ፣ እኔን ትክት ያደረገኝ ችግር ነው፡፡ የታከትኩትም ሰይጣን ልጆችን፣ ሴቶችን፣ ቤተሰብን፣ መጋቢዎችን፣ ቤተክርስቲናትን እና ዓለምን በጠቅላላ አሰቃቂ በሆነው ክፉ ምግባር ያወደመ በመሆኑ ነው፡፡\n\n\tፖርን ለእኔ ችግር መሆን የጀመረው ገና የስድስት ዓመት ጨቅላ እንደነበርኩ ነው፡፡ በእግዚአብሔር ጸጋ ግን ችግሩ በዐሥራ ሰባተኛው ዓመቴ ኢየሱስ ሲያድነኝ አበቃለት፡፡ ግን ጉዳዩ የማያዳግም ሆኖ የሚወገደው አልፎ አልፎ መሆኑን አውቃለሁ፡፡ ዛሬም ቢሆን ፈተናነቱ እያንዣበበ ነው፣ አዎን፤ ፈተናው እንደ እኔ በከተሞች በሚኖሩ፣ የእኔን መሳይ ልብ ባላቸው ላይ ያንዣብባል፣ ሆኖም ከዚያ እጅግ በሚበልጥ መጠን ጸጋው በክርስቶስ ኢየሱስ አማካይነት ከብቦናል፡፡\n\tወዳጆቼ፣ ፖርንን እጠላዋለሁ፡፡ ምክንያቴም ይኸውላችሁ፡፡\n\n\tእግዚአብሔር በወንዶችና በሴቶች ውስጥ የፈጠረውን የተፈጥሮ ጸጋ የሚያዘበራርቅ ስለሆነ ፖርንን እጠላዋለሁ፡፡\n\n\tበእግዚአብሔር አምሳል የተፈጠሩትን ሴቶች የወንዶችን ሴሰኛነት ለማርካት እንደተፈጠሩ መገልገያዎች አድርጎ ስለሚስል ፖርንን እጠላዋለሁ፡፡\n\n\tበእግዚአብሔር ግሩምና ድንቅ ክቡር ሰውነት እንዲኖራቸው ተደርገው የተፈጠሩትን ሴቶች እንደ አላቂ እቃ የሚያስቆጥራቸው ስለሆነ ፖርንን እጠላዋለሁ፡፡\n\n\tሴቶችን በተለይ ደግሞ ሚስቴንና ሦስቱን ሴቶች ልጆቼን ስለምወድዳቸው ፖርንን እጠላዋለሁ፡፡\n\n\tበቃል ኪዳን ከታሰረ የትዳር ጓደኛ ጋር ብቻ እየተፈፀመ ነፍስን የሚያረካውን ፆታዊ ተራክቦ ነፍስን ወደሚያሸማቅቅ ራስን በራስ የማርካት እንግልት ውስጥ የሚያዘቅጥ ስለሆነ ፖርንን እጠላዋለሁ፡፡\n\tየእግዚአብሔርን ወንዶችና ሴቶች ልጆች ወደ ፍትወተ ስጋ ባርነት ውስጥ የሚጥል ስለሆነ ፖርንን እጠላዋለሁ፡፡\n\tነፍሳቸውን ለወንጌል ሥራ እስከሞት ይሰጡ የነበሩ ሚሲናውያንን አቅመ ቢስ ክርስቲያኖች ስለሚያደርጋቸው ፖርንን እጠላዋለሁ፡፡\n\tበርካቶቹ ገና ሳይጀምሩት፣ ጋብቻን የሚያፈራርስ ስለሆነ ፖርንን እጠላዋለሁ፡፡\n\n\tጎልማሳ ወንዶችን ያለ እድሜያቸው የጎረምሳነት ስሜት እንዲኖራቸው ስለሚያደርግ ፖርንን እጠላዋለሁ፡፡\n\n\tወንዶች እግዚአብሔርን ከምትፈራ ሴት ጋር ከሚገኝ እርካታ ይልቅ ከፖርን ከዋክብት እርካታን ወደመፈለግ አዘቅት ውስጥ በማታለል ስለሚወረውራቸውና የውበትን ትርጉም ስለሚያዛባባቸው ፖርንን እጠላዋለሁ፡፡\n\n\tከወንዶችና ከሴቶች ላይ የመታዘዝን ምሉዕ ደስታ ስለሚነጥቃቸው ፖርንን እጠላዋለሁ፡፡\n\n\tበባልና በሚስት መካከል ያለውን መተማመን ስለሚፈረካክሰው ፖርንን እጠላዋለሁ፡፡\n\tበሺዎች የሚቆጠሩ ሰዎችን በማታለል ወደ ገሃነም የሚነዳ ሰይጣናዊ እንቅስቃሴ ስለሆነ ፖርንን እጠላዋለሁ፡፡\n\n\tየመጋቢዎችን ጸጋ የሚስላጭና ቤተክርስቲያንን የሚያሽመደምድ ስለሆነ ፖርንን እጠላዋለሁ፡፡ (መጋቢዎች ሆይ፣ በፖርን ከተለከፋችሁ፣ ጸጋችሁን አስላጭታችኋል፣ ቤተክርስቲናችሁንም እየገደላችሁ ነው!)\n\n\tአዳዲስ ቤተክርስቲናትን በብዛት እንዳንተክል እና ብዙ ሚሲዮናውያንን እንዳንልክ ያደረገን ዋነኛ ምክንያት ፖርን ይሆናል ብዬ ስለምጠረጥር ፖርንን እጠላዋለሁ፡፡\n\n\tበከተማዬና በሌሎችም በርካታ ከተሞች የሚገኙ ባዶ የቤተክርስቲያን ህንፃዎችን በዳኑ ሰዎች የሚሞሉትን የወንጌል ሰባኪዎች ፀጋ ያስላጨብን ስለሆነ ፖርንን እጠላዋለሁ፡፡\n\n\tአባታቸው (በፖርን ምክንያት) የሥራ እድል ማጣቱን ወይም ቤተክርስቲያንን አትመራም ተብሎ መታገዱን ሲነግራቸው ልጆች የሚያልፉበት የስቃይ (የጠስፋ መቁረጥ) ሕይወት ምንጩ እርሱ እንደሆነ ስለማውቅ ፖርንን እጠላዋለሁ፡፡\n\n\tልጆች ከወላጆቻቸው ትክክለኛውን የስርዓተ-ፆታ ትርጉም ሳይረዱ በፊት የተዛባውን የፍትወተ ስጋ አመለካከት ስለሚጠቀጥቅባቸው ፖርንን እጠላዋለሁ፡፡\n\n\tበሳሎኔ ውስጥ ተቀምጬ ምርር ብለው የሚያለቅሱ፣ ግራ የተጋቡ፣ ሁሉ ነገራቸው ውድም ያለባቸውን ሚስቶችና የተሰበሩ፣ በእፍረት የተከደኑ፣ እና የሚኮነኑ የእርሱ ሰለባ የሆኑ ወንዶችን መመልከት ስላታከተኝ ፖርንን እጠላዋለሁ፡፡\n\n\tሰዎች በቀሪው የሕይወት ዘመናቸው ነገራቸው ሁሉ ውድምድም እንዲል ወደሚያደርግ አስገድዶ የመድፈር ወንጀል፣ በማባበል መድፈር እና ወደ ተጣመመ ግንኙነት የሚመራ ስለሆነ ፖርንን እጠላዋለሁ፡፡\n\tወንዶች የእግዚአብሔርን ስም ለማስከበር ያላቸውን ጉጉት ወደሚያዳፍን ራስን በራስ የማርካት ስቃይ ውስጥ ስለሚከትታቸው ፖርንን እጠላዋለሁ፡፡\n\tበስላሴ ፀጋ ከመርካት ይልቅ ኃጢአት፣ ሰይጣንና ዓለም ይበልጥ ያረኩናል ብሎ ስለሚናገር ፖርንን እጠላዋለሁ፡፡\n\tእግዚአብሔርን ባለመፍራት የሚመጣን ኩነኔና እርግማን ስለምጠላ ፖርንን እጠላዋለሁ፡፡\n\n\tበመላው ዓለም የሚገኙ ወላጆች ልጄ በሚያየው ነገር ይሰናከልብኛል ደግሞም ሱሰኛ ይሆንብኛል በሚል ስጋት ልባቸው እንዲጨነቅ ስለሚያደርግ ፖርንን እጠላዋለሁ፡፡\n\tነገር ግን ኢየሱስን እወደዋለሁ፡፡\n\n\t\nፖርን ችግር የተጠመዱትንም ሰዎች ስለሚወድድ ኢየሱስን እወደዋለሁ፡፡\n\tየፖርን እስረኛ የሆኑ ልቦችን የማንፃት ኃይል (ሥልጣን) ስላለው ኢየሱስን እወደዋለሁ፡፡\n\tየፖርን ሱስ የሌለበትን እርሱን የፖርን ሱስ አደረገው ስለዚህም የፖርን ሱሰኛ የሆነ ሰው ከእርሱ የተነሳ የእግዚአብሔር ጽድቅ ሆነ፡፡\n\n\tእኛ በእርሱ ሆነን የእግዚአብሔር ጽድቅ እንሆን ዘንድ ኃጢአት የሌለበትን እርሱን ስለ እኛ ኃጢአት አደረገው፡፡ 2ኛ ቆሮንቶስ 5፡21\n\tበዚያች እጅግ ድንቅ አረፍተ-ነገር፣ ጳውሎስ የፖርንን መዘዝ መደምደሚያ አበጀለት፡፡\n\tወዳጄ ሆይ፣ አንተ ከእንግዲህ የኢሱስ እንጂ፣ የአዳም አይደለህም፡፡ ኢየሱስ ምትክህ ሆኗል፡፡ ትክክለኛውን ነገር በማበላሸታችን ምክንያት የሚጠብቀንን የእግዚአብሔር ፍትሃዊ ቅጣት በመቀበል እርሱ የፖርን ተጠቂ ሆነ፣ ከእርሱም የተነሳ አንተ ሙሉ መብት ያለው የእግዚአብሔር ወንድ ወይም ሴት ልጅ ሆንክ፡፡\n\n\tወዳጄ ሆይ፣ በአንድ የፍቅርና የፍትህ ሥራ ምክንያት፣ በኢየሱስ የመስቀል ላይ ሥራ፣ በእርሱም በማመን፣ አንተ አሁን ንፁህ፣ ቅዱስ፣ እግዚአብሔር የተቀበለህ፣ ይቅር የተባልክና ነፃ ነህ፡፡ ደግሜ ልንገርህ … ነፃ ነህ!!!!!\n\tኢየሱስን እወደዋለሁ፡፡\n\n\n\n</string>
    <string name="eighteen" formatted="false">\tአንድ አባባል አለ፡፡ እንዲህ የሚል‹‹ ከሌሎች ውድቀት መማርን የመሰለ አሪፍ የማትረፊያ መንገድ የለም፡፡›› እንግዲህ የዚህ ጽሁፍም ዋና ዓላማው ከዚህ የወጣ ወይንም የዘለለ አይደለም፡፡ሴቶችንና የተቃራኒ ጾታ ግንኙነቶችን አስመልክቶ እጅግ ዋጋን ከከፈልኩ በኋላ የተማርኳቸውን እውነቶች በሚከተሉት አስር ነጥቦች እንደሚከተለው አቀርባቸዋለሁ፡፡\n\tምክር ቁጥር አንድ፡-\n\tወሲብ ያንን የሚወራለትን ያህል እንዳልሆነ አሁን በሚገባ ተረድቻ\n\tኮሌጅ ሳለሁ እኔው ራሴ ‹‹የፍቅር ሀንግኦቨር›› ብዬ ስም ያወጣሁለት ስሜት ሰለባ ነበርሁ፡፡ ምን መሰላችሁ፤ ከሴት ጋራ በወጣሁ ምሽት ማግስት ጠዋት ይሰማኝ የነበረውን የባዶነት ስሜት ማለቴ ነው፡፡ ስለዚህ ክስተት ቲቪውም ሆነ የምታዩአቸው ፊልሞች አይነግሩአችሁም፡፡ ይሁንና በጣም የሚያጋጥም ነገር ነው፡፡ የባዶነት ስሜት ብቻም ሳይሆን የጸጸት ስሜት ሳይቀር ይሰማል፡፡\n\tታዲያ ይህ የፍቅር ሀንግኦቨር ስሜት ለኔ በጣም ያልተለመደ ነገር ነበር፡፡ ምክንያቱም ኮሌጅ ሳለሁ ወሲብ ማለት ለኔ እንደ አምላኬ ያህል ስለነበር ነው፡፡ ጠዋት ቀን ምሽት ስለወሲብ እንጂ ስለሌላ አላስብም ነበር፡፡ ታዲያ ስታስቡት እንዲያ ያመለክሁት ወሲብ ለኔ ፍጹም ርካታን ባመጣልኝ ነበር፡፡ይሁንና እንደጠበቅሁት አላመጣልኝም፡፡\n\n\tታዲያ አንተንም እንዲህ ገጥሞህ ያውቅ ይሆን፤ የፍቅር ሀንግኦቨር ይዞህ ያውቃል? ይዞህ ከነበረ ቆም ብለህ ‹‹ ለምን እንዲህ ሆነብኝ፤ወሲብ ለእኔ እጅግ አስፈላጊ ከሆነ ለምን ባዶነትን አስከተለብኝ?›› ብለህ መጠየቅ አለብህ፡፡\n\tእኔ ከዚህ የተነሳ ግራ የተጋባሁ ጊዜ የደረስኩበት ድምዳሜ ታዲያ ‹‹ ብዙ ሴክስ ብፈጽም ርካታው ይመጣል!›› የሚል ነበር፡፡ ግን ባዶነቱ ቀጠለ እንጂ አልጠፋም፡፡ በስተመጨረሻ ግን አንድ እውነት ገባኝ‹‹ ቅድመ ጋብቻ ወሲብ ለካስ የሚወራለትን ያህል አይደለም! ብዙ ተጋኖ ስለሚወራለት እነጂ የተባለውን ርካታ አያመጣም›› የሚል፡፡\n\n\tምክር ቁጥር ሁለት ፡-\n\tአሁን ሴቶችን የሚያከብር ህይወት ለመኖር ወስኛለሁ፡፡\n\tአንድ የገባኝ ሌላ ነገር ሴቶች ስለወሲብ ያላቸው አመለካከት ከወንዱ ፈጽሞ የተለየ መሆኑን ነው፡፡ ለምሳሌ አንዲት ሴት ለምን ከርሱ ጋር ወሲብ ፈጸምሽ ስትባል ‹‹ ስለምወደው እኮ ነው!›› ትላለች፤ ባታምንበትም እንኳ ማለት ነው፡፡ ይህ ለምን ሆነ ለምንል እንዲህ የሚል አባባል አለ፤‹‹ ሴቶች ፍቅርን ለማግኘት ወሲብን ይጠቀማሉ፤ ወንዶች ግን ወሲብን ለማግኘት ፍቅርን ይጠቀማሉ ! ››\n\n\tሴቷ ወሲብን ስትፈጽም የምታልመው አንድ ቀን ይህን ሰው አገባዋለሁ እያለች ሲሆን ወንዱ ግን ከመቼው ማድረግ የፈለገውን ሁሉ አድርጎ ለጓደኞቹ ሄዶ እስከሚያወራ ድረስ ነው የሚያልመው፡፡ ልክ እየሰራ እንዳልሆነ ህሊናው ያውቀዋል፤ ግን ማድረጉን ይቀጥላል፡፡ ለምን ቢባል ለሥጋዊ ርካታው ሲል! ሌላም ምክንያት ግን አለው፤ የወንድነት መገለጫም እንደሆነ ያስባል፡፡ ግን ሴትን ማታለል እንዴት ወንድነት ሊባል ይችላል!\n\n\tአንድ አሁን የደረስኩበት እውነት ቢኖር ሴትን አከበርካት ማለት ራስህን አከበርክ ማለት ነው፡፡ ለምን አንድ ቀን ሁሉ ካለፈ በኋላ መጸጸት አይቀርም፡፡ ጸጸቱ ደግሞ ከደስታው ይልቅ ለረጅም ጊዜ አብሮን የሚቆይ ነው፡፡ ‹‹ሮብ ሮይ›› በተሰኘው ፊልም ላይ ዋናውን ገጸባህርይ የሚጫወተው ተዋናይ እንዲህ ሲል ይደመጣል ‹‹ አንድ ወንድ ለራሱ የሚሰጠው ስጦታ ቢኖር ከበሬታን ነው!›› ፡፡ በልብህ ልክ እንደሆነ የምታውቀውን ወይንም ለሴቷ ይጠቅማል የምትለውን በማድረግ ሴትን ካከበርካት ራስህን ማክበርህ እንደሆነ ልታውቅ ይገባል፡፡አብሮህ ከሚኖር ጸጸትም ለማምለጥህ ማረጋገጫ ይሆንሀል፡፡\nምክር ቁጥር ሶስት ፡-\n\nሴቲቱ የሌላ ሰው ሚስት እኮ ነች!\n\tለማለት የፈለግሁት ያኔ አብሬአቸው ስወጣ የነበሩ ሴቶች አብዛኞቹ ዛሬ የሌሎች ወንዶች ሚስቶች ሆነዋል፡፡ ታዲያ ዛሬ በነዚያ ወንዶች እግር ራሴን አኑሬ ሳስበው ምነው ባላደረግሁት ማለትም አብሬአቸው ባልወጣሁ ኖሮ ብዬ እቆጫለሁ፡፡ራሴን በራሴ ምታው ምታው ይለኛል፡፡ግን ምን ዋጋ አለው አንዴ ሆኖ አልፎአል!\n\n\tበሌላ ጎኑ ሳየው ደግሞ እኔም ሳገባ ሚስቴ ከሌላ ሰው ጋር ትወጣ የነበረችና ያም ሰው የፈለገውን አድርጎባት እንደተለያት እያሰብኩ መኖሩን በጭራሽ አልፈልገውም፡፡ አንተስ ብትሆን ሚስትህ አንድ ወቅት ከሌላ ወንድ ጋር እንደነበረች ማሰብ የሚቀልህ ይመስልሐል? አያቸሁ በራስ ሲመጣ እንዴት ከባድ እንደሆነ!\n\n\tነገሩን ገፋ አድርገን ስናየው ደግሞ ሌላም ገጽታ አለው፡፡ ሴቲቱ የአንድ ወላጅ ልጅም እኮ ነች፡፡ የእኔ ሴት ልጅ ብትሆን ኖሮስ? እህቴስ ብትሆንስ? እንደእኔ ዓይነቱ ወንድ መጠቀሚያው አድርጎአት ቢተዋት እንደ ቀላል ነገር ሊቆጠር ይገባልን?\n\n\tእንግዲህ ዛሬ ሴቶችን በሌላ ዓይን ማየት ጀምሬአለሁ፤ አንድ ሌላ ሰው የወደፊት ሚስት፣የሌላ ሰው ልጅ ወይንም እህት እንደሆኑ አድርገን ማሰብ እንድናከብራቸውና እንድንጠነቀቅላቸው ሊረዳን እንደሚችል ተምሬአለሁ፡፡\n\tምክር ቁጥር አራት ፡-\n\n\tወሲብ አሪፍ የተባሉትን ግንኙነቶቼን እንኳ ሳይቀር ገድሎብኛል፡፡\n\tኮሌጅ ሳለሁ አንዲት የልብ ወዳጅ ነበረችኝ፡፡የምኞቴን ዓይነት ሴት ነበር ያገኘሁት! ከርሷ ጋር የማሳልፋቸው ጊዜያት ሁሉ እጅግ ጣፋጮች ነበሩ፡፡ በቃ ተግባባን ነው የምላችሁ፡፡ ግን ታዲያ ጥቂት ቆየንና በእኔ አነሳሽነት ወሲብን መለማመድ ጀመርን፡፡\n\tብዙም ሳይቆይ የመገናኘታችን ምክንያቱ ወሲብ ብቻ መሆን ጀመረ፡፡እርሷን በይበልጥ ለመቀራረብና ለማወቅ የነበረኝ ጉጉት ሁሉ ጠፋ፡፡ ታዲያ በመቀራረብ ፈንታ መራራቅ ጀመርን፡፡ ያን ድንቅ ህብረታችንን ወሲብ ገደለው!\n\tሰዎች ከሰዎች ጋራ በተለያዩ ደረጃዎች ማለትም በስሜት፣በአእምሮ፣በአካልና በመንፈስ ህብረትን ያደርጋሉ፡፡ ታዲያ እኔና ጓደኛዬ በአካል በሚሆነው ግንኙነታችን ላይ ብቻ ትኩረትን ስናደርግ ሌሎቹ የግንኙነት መስመሮቻችን ተቃጠሉብን፡፡ ያን ድርጊት ሳንለማመድ ታግሰን ብንቆይ ኖሮ ርግጠኛ ነኝ ዛሬም አብረን በሆንን ነበር፡፡\n\tይህ ሁኔታ እጅግ ብዙ ዎች ላይ ሲከሰት ታዝቤአለሁ፡፡ ይህ ለምን ይሆናል? ምክንያቱን ቀጥዬ አቀርበዋለሁ፡፡\n\tምክር ቁጥር አምስት ፡-\n\tቅድመ ጋብቻ ወሲብ ሌሎችንም የግንኙነት መስመሮች ያበላሻል!\n\tከአንዲት ሴት ጋር ወሲብን በፈጸምኩ ጊዜ ሁሉ ሁለት ነገሮች እንደሚሆኑብኝ ታዝቤአለሁ፡፡እንዴት እንደሚከሰቱ አለማስተዋሌ እንጂ ያልተከሰቱባቸው ጊዜያት ነበሩ ለማለት አልደፍርም፡፡ያልኳችሁ ሁለቱ ነገሮች አንደኛው ለሴቲቱ ያለኝ ክብር መቀነሱ ( ባልፈልገውም እንኳ ማለቴ ነው) ሲሆን ሁለተኛው ደግሞ ሴቲቱ በእኔ እምነት ማጣቷ ነው(እርሷም ሳትፈልገው ማለት ነው)!\n\tይህ ለምን እንደሆነ አላውቅም፡፡መሆኑን ወይንም መከሰቱን ብቻ ነው የማውቀው፡፡ምናልባትም ስንፈጠር እንደዚያ ተደርገን ተሰርተን እንደሆነ ብዬም አስባለሁ፡፡ አንድ ነገር ግን ርግጠኛ ነኝ፤ የእኔ ብቻ ገጠመኝ አይደለም፡፡ በሌሎች ሰዎች ህይወትም ደግሞ ደግሞ ሲከሰት ዐይቻለሁኝ፡፡ብዙዎች ከፈጸሙት ቅድመ ጋብቻ ወሲብ የተነሳ የዛሬ ትዳራቸው ለብዙ ቀውስ እንደተዳረገ ለመታዘብ ችያለሁ፡፡ አለመተማመንንና አለመከባበርን ይዘው ነው ወደትዳር ህይወት የሚገቡት! እንግዲህ መተማመንና መከባበር ደግሞለአንድ ትዳር ህልውናና ጤንነት ወሳኝ ነገሮች እንደሆኑ ልብ ይሏል!\n\n\tአንድ በቅርብ የተጋቡ ባልና ሚስትን አውቃለሁ፤ በወር ከአንድ ጊዜ ያነሰ የወሲብ ህብረት ነው ያላቸው፡፡ እርሱ አያከብራትም፤ይህን በደንብ ታውቃለች፡፡እርሷም አታምነውም፡፡ስለዚህ ራሷን ለርሱ መስጠትን በፍጹም አትፈልግም፡፡ ይህ አሳዛኝ ክስተት ቢሆንም ከምንገምተው በላይ አውነትና በጣምም የተለመደ ነው፡፡ይሁንና ማንም ስለዚህ ጉዳይ በአደባባይ በግልጽ አይናገርምም ሆነ አያስተምርም፡፡ቲቪ ላይ የምናያቸው ቕድመጋብቻ ፈጻሚ ጥንዶችም ስለዚህ ምንም የሚሉት ነገር የለም፡፡ በቃ ምን አለፋችሁ ሁሉ ሰው እንዳለ እያወቀ ሊናገረው የማይፈልገው እውነት ቢኖር ይሄ ነው፡፡\n\tምክር ቁጥር ስድስት፡-\n\tእስከ ጋብቻ ታግሶ መቆየት በትዳር ውስጥ የተሳካና ጣፋጭ ወሲባዊ ህይወትን እንድንለማመድ ይረዳናል፡፡\n\tለምን ትሉ ይሆናል፡፡ መልሱ አጭርና ግልጽ ነው፡፡ እኔ ለርሷ ያለኝን አክብሮት እርሷም በእኔ ያላትን እምነት እንደጠበቅን ወደ ትዳር ስለምንገባ ነው፡፡ አንድ የተማርኩት ነገር ቢኖር ሴት ልጅ ወንዱን ካላመነችው መላው እኔነቷን ልትሰጠው አትፈልግም፤ከእርሱ ጋር መሆንም ደስታን አይሰጣትም፡፡\n\tውስጠ ምስጢሩ እንዲህ ነው፡፡ሴቶች ወሲብን ተጠቅመው ፍቅርን ለማግኘት ስለሚሞክሩና ወንዶችም በፍቅር አሳብበው ወሲብን ስለሚያገኙ ከዚህ የተሳሳተ መሠረት ላይ ቆመው ወሲብን ይፈጽማሉ፡፡ሴቲቱ ጓደኛዋን ላለማጣት ስትል ድርጊቱን መፈጸሟን ትቀጥላለች፡፡ወንዱም ከጓደኝነታቸው ይልቅ ወሲቡን ስለሚፈልገው ህብረታቸው ይቀጥልና ልክ ጋብቻው ተሳክቶ ከተፈጸመ በኋላ ሴቲቱም የምትፈልገው ሰው እጁዋ መግባቱን ስታረጋግጥ እርሱን ለማግኘት ስትል ትፈጽም የነበረውን ወሲብ ችላ ማለት ትጀምራለች፡፡እንዲያውም ከጋብቻ በፊት ወሲብ እናድርግ ብሎ እርሷን በመገፋፋቱ በልቧ ጥላቻና ቂምን መቋጠሯ ስለማይቀር ስለወሲብ ማሰብ እንኳ አትፈልግም፡፡ወንዱም ቢሆን ወሲብን ለራሱ ርካታ እንጂ ከርሷ ጋር ፍጹም አንድ ለመሆን ሲል ስለማያደርገው (ይህንን ስሜቱን እርሷ በደንብ ታውቅበታለች) የተበላሸ የወሲብ ህይወት መኖርን ይያያዙታል፡፡\n\n\tይህን ሁሉ ፈጥሬ የማወራችሁ አይምሰላችሁ፡፡አይደለም! ዛሬ ከኮሌጅ ህይወት ወጥቻለሁ፡፡ በዙሪያዬ ብዙዎች ሲያገቡ እያየሁ ነው፡፡ታዲያ ይህን ያልኩዋችሁን ሁሌም በብዙዎች ትዳር እየታዘብኩ አለሁ፡፡መፍትሔው ታዲያ ምንድነው ትሉ ይሆናል፤ መልሴ ‹‹ መጠበቅ፣ መጠበቅ አሁንም እስከጋብቻ ድረስ ታግሶ መጠበቅ!!!›› የሚል አጭርና ግልጽ መልስ ነው፡፡ ታግሶ የጠበቀ ወንድ ለሚስቱ ያለው ክብር ከፍተኛ ይሆናል፤ ሚስቲቱም እንዲሁ! ስለዚህ አንዳቸው ላንዳቸው ያላቸው ፍቅር ትኩስና ከፍተኛ ስለሚሆን የወሲብ ህይወታቸውም ጣፋጭና የተሳካ ይሆናል፡፡\n\n\tምክር ቁጥር ሰባት ፡-\n\tከሌሎች ሴቶች ጋራ ወሲብን አለመፈጸም ማለት በትዳር ውስጥ የተሳካና ጣፋጭ የወሲብ ህይወትን መኖር ማለት ነው፡፡\n\n\tወሲብ ምስጢራዊ ነገር ነው፡፡ አልፎ አልፎ የሚደረግ ነገር እንኳ ቢሆን በሰዎች ህይወት ውስጥ ጥልቅ የሆነ ውስጣዊ መተሳሰርን የሚፈጥር ነገር ነው፡፡ ታዲያ ችግሩ እዚህ ጋ ነው፤ ከሌሎች ሴቶች ጋር ብዙ ውስጣዊ መተሳሰርን ፈጥሬ ካለፍኩ ከወደፊቱዋ ሚስቴ ጋራ የጠበቀ መተሳሰር እንዳይኖረኝ እንቅፋትን ፈጥሮብኝ ያልፋል፡፡ልክ እንደ ስኮች ቴፕ ፕላስተር ማለት ነው፡፡ ስኮች ቴፕን ደጋግማችሁ የተጠቀማችሁበት ጊዜ የማጣበቅ ሐይሉ እያነሰ ሄዶ በስተመጨረሻ ከምንም ነገር ጋር መጣበቅ ያቅተዋል፡፡\n\n\tከጋብቻ በፊት ከሌሎች ሴቶች ጋራ መጣበቅ ከጀመርኩ ከወደፊቷ ሚስቴ ጋራ እንደሚገባኝ መጣበቅ ይሣነኛል፤በርሷም ሊኖረኝ የሚገባኝ ደስታ ይቀንሳል፤የሚገባትንም ፍቅር መስጠት እቸገራለሁ፡፡ ይሁንና ዛሬ ታማኝ ሆኜ የማሳልፋት እያንዳንዲቷ ቀን ለነገዋ ሚስቴ ተገቢ ፍቅርና አክብሮትን እድሰጣት የሚያስችለኝን ግኝኙነት እንድፈጥር ይረዳኛል፡፡\n\n\tየሚገርም ነው! ማህበረሰባችን ምንዝርናን ማለትም በጋብቻ ውስጥ ያለ ዝሙትን አወግዛለሁ ይላል፡፡ በሌላ ጎን ግን ቅድመጋብቻ ወሲባዊ ግንኙነቶችን ሲኮንን አይታይም፡፡የጊዜን ስሌት ስናወጣው ቅድመጋብቻ ወሲብ እኮ ያው ምንዝርና ማለት ነው፡፡ ምንዝርና የትዳር ህብረትን ምን ያህል እንደሚጎዳ ሁላችንም የምናውቀው ነው፡፡ቅድመጋብቻ ወሲብ የሚያመጣው ቀውስ ግን ከዚህ ያልተናነሰ ነው፡፡በጋብቻ ውስጥ ሊኖር የሚገባውን መተሳሰርና መጣበቅ እጅጉን ይጎዳል!\n\tምክር ቁጥር ስምንት ፡-\n\n\tከአንዲት ሴት ጋራ በወሲብ መጣጣም አለመጣጣማችንን ለማወቅ የግድ አብረን መተኛት አያስፈልገንም!\n\n\tወሲብ ትዳርን ለማሟላት የተፈጠረልን ወይንም የተሠጠን ነገር እንጂ የትዳር የመጨረሻው ግብ አይደለም፡፡ እኔ የተማርኩት ነገር ይህንንም ነው፡፡ ልክ ኬክ ከተጋገረ በኋላ በስተመጨረሻ ለማሳመርና ለማጣፈጥ ብለን እንደምናለብሰው ዓይነት ክሬም ወሲብም ሌሎች የግንኙነታችን ክፍሎች ሁሉ በሚገባ የሚሰሩ ከሆነ ወሲብም ለትዳራችን ልዩ ማጣፈጫ ይሆነናል ማለት ነው፡፡ ሌሎች የግንኙነታችን ክፍሎች የሰመሩ ከሆኑ የወሲብ ህይወታችንም የተሳካ ይሆናል፡፡ ለዚህም ነው ጥሩ የወሲብ ህይወት እንዳለኝ ለማወቅ ከወደፊቷ ሚስቴ ጋራ አብሬ በመተኛት መፈተሽ የሌለብኝ! በሌሎች የግንኙነት መስመሮች የተሳካልን ከሆንን በወሲብም ጉዳይ እንዲሁ መሆኑ አይቀሬ ነው፡፡\n\n\tሌላም ያስተዋልኩት አንድ ነገር አለ፡፡ ይኸውም ወሲብን የግንኙነቶቻችን መሰረትና መለኪያ አድርገን የምንወስደው ከሆነ የተሳካ የወሲብ ሕይወት እንዳይኖረን እንቅፋት ይሆናል፡፡እንግዲህ አስቡበት! የፈጸምነውን ወሲብ ለግንኙነታችን ጤናማነት መለኪያ እያደረግን ሁሌም በመነጽር የምንፈትሸው ከሆነ ወዳቂ መሆናችን የማይቀር ነው፡፡ ለምን ቢባል እንድንደሰትበት የተሰጠንን ነገር በገዛ እጃችን መታሰሪያችን ስለምናደርገው ነው፡፡\n\tይሁንና በሌሎች የግኝኙኘታችን መስመሮች ላይ ተግተን ከሰራንና ወሲብንም ዋና ጉዳይ ካላደረግነው ጣፋጭ የሆነ የወሲብ ህይወት እንዲኖረን የሚያስችለን መሥመር ውስጥ ገባን ማለት ነው፡፡ ስለዚህ የምንፈጽመውን ወሲብ ሁሌም አሪፍና አስደናቂ የማድረግ ግዴታ ውስጥ አንገባም ማለት ነው፤ ምክንያቱም ሁሌም አስደናቂ መሆን አይችልምና!\n\n\tምክር ቁጥር ዘጠኝ ፡-\n\tከወሲብ ይልቅ እጅግ የሚያረካኝ ሌላ ነገር አግኝቻለሁ!\n\n\tይህን ስል ምን እያሰባችሁ እንደሆነ አውቄአለሁ፡፡ አውነቴን ነው አግኝቻለሁ፡፡ ‹ይህን› የሚበልጥ ነገር እንዳገኘው ወሲብ በተወሰነ ደረጃ ረድቶኛል ብል አልተሳሳትኩም፡፡ ያም ያገኘሁት ነገር እግዚአብሔር ነው፡፡\n\n\tግድ የላችሁም እንደምንም ጊዜ ሰጥታችሁ አስጨርሱኝ፡፡አጋነንክ ትሉኝ ይሆናል ግን አይደለም ስሜት የሚሰጥ ነገር ስለሆነ የምነግራችሁን እንደምንም ስሙኝ፡፡ እግዚአብሔር መጀመሪያውንም ሲሰራን ያለርሱ ሌላ ፍጹም ርካታን ሊሰጠን የሚኖር ነገር እንዳይኖር አድርጎ ነው የፈጠረን፡፡የሰውአፈጣጠር ሥርዓት ውስጥ ይህንን ጨምሮ ነው የሰራን፡፡ አንድ ሰው ጥሩ አድርጎ እንዳስቀመጠው ‹‹ በእያንዳንዱ ሰው ውስጥ እግዚአብሔር ብቻ ሊሞላው የሚችል የእግዚአብሔርን ቅርጽ የያዘ ባዶስፍራ አለ!››\n\n\tለዚህም ነው ሰዎች ሥራን፣ ጓደኞቻቸውን፣ ፋሽንንና ሌሎችንም ነገሮች ብንቀያይር እንኳ የመጨረሻውን ርካታ ማግኘት የሚሳነን፡፡ርካታ አልሰጥ ያሉንን እንተውና ደግሞ ወደሌሎች እንዞራለን፡፡ይሁንና ይህንኑ ርካታ ወደ ጌታ እስካልመጣን ድረስ ፈጽሞ አናገኘውም፡፡ ምክንያቱም እርሱ ብቻ ሊሰጠን የሚችለው ነገር ነውና!\n\tእግዚአብሔር እጅግ ስለሚወደን በእርሱ እንጂ በሌላ እንድንረካ በፍጹም አይፈልግም፡፡ለእኛ ሁሌም እጅግ የተሻለውን ነገር ያውም እርሱን ይመኝልናል፡፡ምንም ይሁን ማንም ከእግዚአብሔር ይልቅ ጠቃሚ የሆነ የለም፡፡እኔ ራሴ የዚህ ነገር ምስክር ነኝ፡፡ ዕቃን በመግዛት፣በወሲብ ሽርሽሮች ብዛት ሊረካና ሊሞላ ያልቻለውን ህይወቴን ገብቶ ያሳረፈኝ እግዚአብሔር ነው፡፡ በግልጽ ለመናገር ኢየሱስን ወደ ህይወቴ እንዲገባ ስጋብዘው ኢየሱስ እንዲህ አለኝ‹‹ወደ እኔ ሊመጣ የሚወድ ቢኖር አይራብም፣ በእኔ የሚያምንም አይጠማም፡፡(ዮሐ 6፤35)›› እነዚህ ቃሎች በህይወቴ እውን ሆኑ፡፡ከጌታ ጋር ህብረት ማድረግ የጀመርኩ ዕለት በውስጤ ያለውና በእግዚአብሔር ብቻ እንዲሞላ የተሠራው ክፍተቴ ተሞላና ፍጹም የሆነ ርካታን አገኘሁ፡፡ ባዶነት ፍጹም ተሰምቶኝ አያውቅም፡፡ እግዚአብሔርን ማወቄ ከወሲብ ይልቅ እጅግ ጥልቅ የሆነ ርካታን እንደሰጠኝ አየሁ፡፡\n\n\tምክር ቁጥር አሥር፡-\n\tእስከ ጋብቻ ቀን ድረስ ታግሶ ለመቆየት የሚያስችል አቅምን እግዚአብሔር ሰጥቶኛል፡፡\n\n\tአሁንማ ወሲብን ከፈጸምኩ ዓመታት ተቆጠሩ፡፡ ግን ጭራሹኑ ወሲብን ሳልፈጽም እስከትዳሬ ቀን ድረስ ቆይቼ ቢሆን ኖሮ ምንኛ ደስ ባለኝ! ግን አልችልም! ምክንያቱም ዛሬ እምቆጭባቸው ብዙ ያለፉና ጥሩ ያልሆኑ ትዝታዎች አሉኝ፡፡ ቁጭቶቼ ያኔ በወሲብ ካገኘሁት ጊዜአዊ ደስታ ይልቅ ይኸው እስከዛሬ ድረስ ያናውዙኛል፡፡ ሴት እህቶቼን እንዴት እንደተጫወትኩባቸው ሳስብ አሁን ድረስ እቆጫለሁ፡፡ስለወደፊቱም ትዳሬ፣ ካገባሁ ማለቴ ነው፣የተሳካና የሚጸና ይሆንልኝ ይሆን ብዬም እጨነቃለሁ፡፡እግዚአብሔር አምላክ ግን ስላለፉት ድርጊቶቼም ሆነ ስለወደፊቱ ህይወቴ እንዳልጨነቅ እየረዳኝ ነው፡፡ እኔን በመለወጥ ሂደት ላይ ነው፣ እስካሁንም ብዙ ለውጦኛል፡፡\n\n\tያ ብቻም አይደለም፡፡ ወሲብን ለመፈጸም እስከትዳር ድረስ መቆየት የምችልበትንም አቅም እግዚአብሔር እየሠጠኝ እንዳለም አይቻለሁ፡፡ እውነት ነው አንዳንዴ ትግል አለብኝ ግን ትልቁ እግዚአብሔር እያሳለፈኝ እስካሁን አለሁ፡፡ በርሱ ዘንድ ሁሉ ይቻላል፡፡ እያንዳንዱ ቀን፣ሳምንትና ዓመት ባለፈ ቁጥር ታግሼ ከመጠበቄ የተነሳ ጥሩና የተሳካ ትዳር እንደሚኖረኝ አስባለሁ፡፡ በዚህ እንደ ወንድ ለህይወቴ እጅግ ወሳኝ በሆነ ጉዳይ ላይ እግዚአብሔርን በመታመኔ ከርሱ ጋራ ያለኝ ህብረት በጣም ጠንካራ ሆኖአል፡፡\n\tታዲያ የት እንጀምር?\n\n\tእንደባልና እንደአባት ከሰዎች ጋራ ጥሩ ግንኙነቶችን መፍጠር ከፈለግህ መሥራት ልትጀምርበት የሚገባህ ጥሩ ስፍራ ቢኖር አንተው ራስህ ጋ ነው! ምስጢሩ ትክክለኛ ሚስት ለማግኘት ወይንም ትክክለኛ የሆኑ ልጆችን ለማፍራት ቆርጦ መነሳት አይደለም፡፡ ይልቁንም ቁልፉ ከራስህ መጀመር ነው፡፡ አንተን ጥሩ ባልና አባት ሊያደርግህ የሚችል በጣም ወሳኝ የሆነ ግንኙነት ቢኖር ከእግዚአብሔር ጋራ ያለው ግንኙነትህ ነው፡፡\n\n\tእግዚአብሔር የወሲብ፣ የፍቅርና የግንኙነቶች ሁሉ ፈጣሪ ነው፡፡እንድንደሰትባቸው ብሎ የፈጠረልን ነገሮች ናቸው፡፡ስለአጠቃቀማቸው እርሱ ያወጣልንን ስርዓት ከተከተልን በሚገባ እንደሰትባቸዋለን፡፡አንድ የተረዳሁት ነገር ቢኖር እግዚአብሔር የሞራል አስከባሪ በመሆን ‹‹ይህን አድርግ፣ ይህን አታድርግ!›› እያለ አለቃ ወይንም መሪ መሆኑን ለማሳየት የሚሞክር አለመሆኑን ነው፡፡ ለምሳሌ ያህል ‹‹ከጋብቻ በፊት ወሲብን አትፈጽም! ›› ሲል ለራሴ ጥቅም ብሎ ነው፡፡ እርሱ ራሱ ስለሰራኝ ለእኔ የተሻለውንና የተሟላ ደስታ ሊሠጠኝ የሚችለውን ነገር ጠንቅቆ ያውቃል፡፡\n\n\tእግዚአብሔርን በግል እንዴት ማወቅ ይቻላል?\n\n\tመጽሐፍ ቅዱስ ሲናገር እየሱስ ክርስቶስ ራሱ እግዚአብሔር ሆኖ ሳለ በሰው አምሳል ወደ ምድር በመምጣት የእግዚአብሔርን ማንነት በግልጽ ያሳየን የእግዚአብሔር ትክክለኛ አምሳያ ነው፡፡ ባጭሩ የእግዚአብሔርን ማንነት በግልጽ አሳይቶናል፡፡ ታዲያ እንዴት ነው ከርሱ ጋራ ህብረትን መፍጠር የምንችለው?\n\n\tእግዚአብሔር ለእኛ እውነተኛ ፍቅር ስላለው እንድናውቀው ይፈልጋል፡፡ ይሁንና ይህ እንዳይሆን ግን አንድ እንቅፋት አለ፡፡ ይኸውም ኀጢአታችን ( ማለትም ሰውንና እግዚአብሔርን በፍጹም ልብ መውደድ አለመቻላችን) በእግዚአብሔርና በእኛ መካከል ጣልቃ በመግባት ህብረትን እንዳናደርግ እንቅፋትን ፈጥሮብናል፡፡\n\n\tስለሆነም እየሱስ የእኛን ሁሉ ሐጢአት በጫንቃው ላይ በመሸከም በመስቀል ላይ በፈቃዱ ሞቶልናል፡፡ይህን ያደረገው እኛ ፍጹም ይቅር እንድንባልና በእግዚአብሔርም ተቀባይነትን እንዲኖረን ነው፡፡ በእኛ ፈንታ በመደብደብ በመዋረድ በመገረፍና በመሰቀል ታላቅን ዋጋ ከፍሎልናል፡፡ በሶስተኛውም ቀን ከሙታን ተነስቶአል፡፡ስለዚህ ዛሬ ለዚህ ለከፈለልን ታላቅ መስዋዕት እርሱን ወደ ህይወታችን እንዲገባ በመጋበዝ ምላሽ እንድንሰጠው ይጠብቅብናል፡፡\n\n\tኢየሱስ ክርስቶስ በምድር ላይ ኖረው ካለፉ ወንዶች ሁሉ የላቀ ስብዕና የነበረው ወንድ ነበር፡፡ ሰዎች ግን ይህኛውን የማንነቱን ክፍል ብዙም ትኩረት አይሰጡትም፣ ግን በጣም እውነት የሆነ ነገር ነው፡፡ ስለዚህ ወደ ህይወትህ እንዲገባ ስትጋብዘው በምድር ላይ ከኖሩ ከማናቸውም ሰዎች ይልቅ ሰው መሆን ምን ማለት መሆኑን ጠንቕቆ የሚያውቀውን ሰው ነው እየጋበዝክ ያለኸው! ስለዚህ እውነተኛ ሰው እንድትሆን ይረዳሃል ፤ ይሁንና የሆሊውድ ፊልሞች የሚያሳዩንን ዓይነት ሰው ሳይሆን በህይወቱ ፍጹም የተሳካለትና ለሌሎችም ሕይወት ትርጉምን በመሥጠት በጣም ውድ የሆነ ህይወትን የሚኖር ዓይነት ሰው ያደርግሀል!\n\n\tእውነተኛው ወንድ ምን ይመስል ይሆን ? እውነተኛ ወንድ እንደተኩላ ዓይነት ሰው አይደለም፤ የራሱ ፍላጎት መርካቱን ብቻ አያስብም፡፡ ይልቁንም እንደ እረኛ ለሌሎች ደህንነት የሚያስብ ዐይነት ባህርይ ያለው ሰው ነው፡፡ ከክርስቶስ ጋራ ያለህ ህብረት ባደገ መጠን እውነተኛ ሰው ወይንም እውነተኛ ወንድ ማለት ምን ማለት እንደሆነ እየተረዳህ ትመጣለህ፡፡ ክርስቶስም ስለሴቶች ያለህን አስተሣሰብና ለእነርሱ የምታደርውን ክብካቤ ይለውጠዋል፡፡\n\n\tለዘለዓለም የሚዘልቅ ግንኙነትን ከክርስቶስ ጋራ መመስረት ትችላለህ፡፡ ‹‹ በርሱ ሚያምን ሁሉ የዘላለም ህይወት እንዲኖረው እንጂ እንዳይጠፋ እግዚአብሔር አንድያ ልጁን እስኪሰጥ ድረስ ዓለምን እንዲሁ ወዶአልና፡፡››ዮሐ 3፡16 እምነት ማለት መተማመን ማለት ነው፡፡ስላንተ በተከፈለው በክርስቶስ መስዋዕት ላይ ስትተማመን የዘላለም ህይወትን ታገኛለህ፤ይህም ማለት ከእግዚአብሔር ጋራ አሁን የሚጀምርና በህይወት ዘመንህ ሁሉ የምትቀጥለው ግንኙነት ማለት ነው፡፡ አሁን በልብህ እንዲህ ዓይነቱን ግንኙነት ለመጀመር ፍላጎቱ ካለህ ቀጥሎ የምታገኘውን ሀሳብ በሚመችህ መንገድ ለእግዚአብሔር ከልብህ በመናገር ግንኙነቱን መጀመር ትችላለህ፡፡\n\n\t‹‹ ውድ እግዚአብሔር አምላክ ሆይ! በሐጢአቶቼ አንተን እንደበደልኩ አውቃለሁ፡፡ ኃጢአቶቼን ሁሉ ተሸክመህ በመስቀል ላይ ስለተሰቀልክልኝም አመሰግናለሁ፡፡ይቅርታህን ለመቀበል እፈልጋለሁ፡፡ካንተ ጋራ የጠበቀ ግንኙነትን መመስረት እፈልጋለሁ፡፡ ጌታዬና አዳኜ ሆነህ ወደሕይወቴ እንድትገባ እለምንሀለሁ፡፡ አንተ የምትፈልገውን ዓይነት ሰው እንድሆንልህ እባክህን እርዳኝ፡፡ አሜን!››\n\n\tተጨማሪ ምክርና ርዳታን ለማግኘትና በእግዚአብሔር ዕውቀት ለማደግ ከመጽሐፍ ቅዱስ ውስጥ እንደ ማቴዎስ፣ ማርቆስ ፣ ሉቃስና ዮሓንስ የመሳሰሉትን ወንጌላት እንድታነብ አበረታታሀለሁ፡፡\n\tሰላም !\n\n\n\n</string>
    <string name="ninteen" formatted="false">\n\n\t«የእግዚአብሔር ፈቃድ እርሱም በጎና ደስ የሚያሰኝ ፍጹምም የሆነው ነገር ምን እንደ ሆነ ፈትናችሁ ታውቁ ዘንድ በልባችሁ መታደስ ተለወጡ እንጂ ይህን ዓለም አትምሰሉ።» (ሮሜ 12፡2)\n\tየእግዚአብሔር ፈቃድ፡-\n\n\t1. በጎ ነው፡፡ በጎ ማለት ደህና፣ ጤናማ፣ መልካም፣ መጥፎ ያልሆነ ማለት ነው፡፡\n2. ደስ የሚያሰኝ ነው፡፡ ደስ የሚያሰኝ ማለት ልብ የሚፈልገውን ሁሉ በማግኘት በስሜት መፈንደቅ ማለት አይደለም፡፡ የሚያስፈልገንን ከእርሱ ተቀብለን ማረፍ፣ በሰላም መሞላት፣ መርካትና መረጋጋት ማለት ነው፡፡\n\n\t3. ፍጹም ነው፡፡ ፍጹም የሚለውን ቃል ስናስብ ፈጥኖ ወደ አእምሮአችን የሚመጣው ትርጉም እንከን የሌለው የሚል ነው፡፡ ብዙዎች በእጃቸው ያለውን ሰው ለትዳር ለመቀበል ሰውየው ወይም ልጅቱ በሁሉም የሰው መመዘኛ እንከን የለሽ መሆን አለበት/ባት ብለው ያስባሉ፡፡ ነገር ግን ፍጹም የሚለው ቃል ትርጉም፡- ሙሉ፣ ያደገ፣ የበሰለ፣ ተቀባይነት ያለው ማለትም ነው፡፡ ማንኛችንም አንከን የማይገኝብን ባለመሆናችን እንከን አልባ ሰው ልንጠብቅ አይገባም፡፡ ሆኖም በመንፈሳዊ ሕይወቱ/ቷ እንጭጭ ያልሆነ/ች በሳል ሰውና ውስጣችን የሚቀበለው/ላት ብለን ብንተረጎመው በቂ ነው፡፡\n\n\tየእግዚአብሔር ፈቃድ ማለት ብዙዎቻችን እንደምናስበው ውስብስብ፣ ከእኛ በጣም የራቀ፣ ልንደርስበት የማንችለው፣ ፈልገን የማናገኘው ነገር አይደለም፡፡ የእግዚአብሔር ፈቃድ ሰው ሁሉ ሊረዳው በሚችልበት ልክ የተዘጋጀና ግልፅ ነው፡፡ (ዘዳግም 30፡11-14)\n\n\tየእግዚአብሔር ፈቃድ ማለት፡- የእግዚአብሔር ባሕሪ ማለት ነው፡፡ እግዚአብሔር የሚወደውና የሚጠላው ነገር ማለት ነው፡፡ ክርስቲያናዊ ጋብቻን በተመለከተ እግዚአብሔር የሚወደውና የሚጠላው ነገር በቃሉ የተገለጠ ነው፡፡ ለምሳሌ፡- አማኞች ከክልላችን ወጥተን የማያምኑ ሰዎች ማግባታችን እግዚአብሔርን ደስ አያሰኘውም፡፡ (2ቆሮንቶስ 6፡14-18)\n\n\tበቅድስና ራሳችንን ጠብቀን መኖራችን እግዚአብሔርን ደስ ያሰኘዋል፡፡ (1ተሰሎንቄ 4፡2-7) ለትዳር ጓደኞቻችን በዘመናችን ሁሉ ታማኞች መሆናችን እርሱን ደስ የሚያሰኘው ነገር ነው፡፡ (ምሳሌ 5፡15-20) እግዚአብሔር ፍቺን ይጠላል፡፡ (ሚልኪያስ 2፡13-16) ትዳርን ስንመሰርት ከፍቺ አማራጭ ጋር ልንመሰርተው አይገባም፡፡\n\n\tክርስቲያናዊ ትዳር በመተው፣ በመጣበቅና አንድሥጋ በመሆን መሠረት ላይ እንዲመሠረት እግዚአብሔር ይፈልጋል፡፡ (ዘፍጥረት 2፡24-25) እግዚአብሔር ትዳርን ያቀደው ሰዎች መልካም ካልሆነው ብቸኝነት እንዲላቀቁበትና ምቾትና የጓደኝነትን ደስታ እንዲያገኙበት ነው፡፡ (ዘፍጥረት 2፡18) የእግዚአብሔር ፈቃድ፡- ጋብቻ ላይ ስንደርስ ብቻ በተለየ መንገድ የምንፈልገው አይደለም፡፡ ወይም ለተለዩ ጉዳዮቻችን ብቻ የምንፈልገው አይደለም፡፡\n\n\tእንደ ክርስቲያን የሕይወት መመሪያችን ሊሆን ይገባል፡፡ ዕለታዊ ፀሎታችንም እንኳ በእኛ ፈቃድ ላይ የእርሱ ፈቃድ እንዲሰለጥን መፍቀድ ሊሆን ይገባል፡፡(ማቴዎስ 6፡10) «ፈቃድህ በሰማይ እንደሆነች እንዲሁ በምድር ትሁን» «በሰማያት ያለችው ፈቃድህ በእኔም ላይ ትሁን» ማለት ነው፡፡\n\n\tበ(ሮሜ 12፡2) እንደተገለጠው የእግዚአብሔርን ፈቃድ ይህንን ዓለም በመመሰል ወይም በዓለማዊ ፍልስፍና ማወቅ አንችልም፡፡ የእግዚአብሔርን ፈቃድ ማወቅ የምንችለው በተለወጠ ወይም በእርሱ መነፈስ በታደሰ ልብ መሆን ስንችል ነው፡፡ እኛ ለመታደስና ለመለወጥ ለእርሱ መንፈስ ራሳችንን ሳናስገዛ በሌሎች መንፈሳዊ ሰዎች ናቸው ብለን በምንገምታቸው ሰዎች ባቋራጭ ለማወቅ አንታገል፡፡ (1ሳሙኤል 28፡8-14)\n\n\tበመሰረት ከበደ የተዘጋጀ\n\n\n\n</string>
    <string name="twenty" formatted="false">\n\n\tትዳር መፍረስ ለምን ያጋጥመዋል ፣ ደግሞስ መልካም ትዳር እንዴት ሊኖርህ ይችላል\n\n\tአንድ ጊዜ አንዲት ሴት ስለ ትዳር ያላትን አስተያየት እንዲህ ብላ ነገረችኝ፤-\n\t« ጥንድ በሆነ የርቀት ማሳያ መነጽር ምድረበዳውን ስቃኝ፣ ግንኙነትን አስመልክቶ በተለያየ ሁኔታና ደረጃ የሞቱ፣ ሊሞቱ የተቃረቡ፣ የተፋቱ ፣ የተለያዩ፣ ፣ የበሰበሱ ፣ አካላትን አያለሁ። ይህን ሁሉ ካየሁ በኋላ ለመሆኑ እኔስ ብሆን ይህን ጉዞ ለምን እጀምራለሁ? ብዬ ራሴን ጠየቅሁ። »\n\n\tዛሬም ተማሪዎች የሚጠይቁት ጥያቄ ተመሳሳይ ነው። ምንም እንኳ ለዕድሜ ልክ የሚዘልቅ የፍቅር ጓደኝነት እጅግ በጣም ቢፈልጉትም ትዳርን ግን ይፈሩታል። በኒውስ ዊክ መጽሔት ላይ በአንድ መጣጥፍ ውስጥ አንዲት አዲስ ተጋቢ ሙሽራ እንዲህ አለች፣-«የወላጆቼ ትዳር ሲፈርስ አይቻለሁ፤ እኔ ራሴ ይህንን ትዳር እስከምን ድረስ ጠብቄ ማቆየት እንደምችል እርግጠኛ አይደለሁም፤ » አለች።\n\n\tከቤተሰቡ ትዳር መበላሸት የራሱን ድርሻ በኮሮጆው ውስጥ ይዞ ያልወጣ ትውልድ አይኖርም። በየአመቱ ብዙ ልጆች የወላጆቻቸው ትዳር መፍረስ ሰለባ ናቸው።\n\tበዚህ ገጠመኝ ውስጥ ያለፉ ጥቂት የማይባሉ ተማሪዎች የደረሰባቸውን ሲገልጹ እንዲህ ይላሉ፤\n\n\tማርታ፡- አንድ ከሰዓት በኋላ ከትምህርት ቤት ስትመለስ አባቷን የልብስ ሻንጣውን ይዞ በራቸው ላይ ታገኘዋለች። ቤተሰቡን ትቶ እየሄደ ነበር። « የኔ ማር ተመልሼ መጥቼ አይሻለሁ» ብሏት ግንባሯ ላይ ስሟት ሄደ። ከዛን ጊዜ በኋላ ዳግመኛ አላየችውም።\n\n\tርብቃ፡- ወላጆቿ አሁንም አንድ ላይ ናቸው፤ ሆኖም መላ ትኩረታቸው በሥራቸውና በሚያገኙት ትቅም ላይ ብቻ ነው። አባትና እናቷ በምትማርበት ትምህርት ቤት የወላጆች ቀን ላይ እጅግ በጣም የተወሰኑ ጊዜያት ብቻ ነው ሊገኙ የቻሉት። አሁን ደግሞ እርሷ ኮሌጅ ገብታለች። ከሁለት አንዱንም በአካል ቀርባ ያነጋገረችው እጅግ በጣም ለተመጠነ ጊዜ ነው።\n\n\tፊሊጶስ፡- መለስተኛ ሁለተኛ ደረጃ ውስጥ በነበረበት ጊዜ አንድ ሌሊት እናትና አባቱ ከመኝታ ቤታቸው ውስጥ ሆነው ሲጨቃጨቁ ይሰማል። ወዲያውኑ የዕቃ መንጓጓትና መሰባበር ይሰማል። ከዚያም ጩኸት ይከተላል። የዚህን ጊዜ ፊሊጶስ በማዕድ ቤት ውስጥ እናቱ በስለት ተወግታ ቆስላ ስትደማ ያገኛታል። ወዲያዉኑ ወደ ፖሊስ ደውሎ ፖሊሶች መጥተው አባትየውን በቁጥጥር ሥር አውለው ይወስዱታል። ፊሊጶስ እናትየውና ሁለት ታናናሽ እህቶቹ ወደ መጠለያ ተወስደው መኖር ጀመሩ። ከዛን ጊዜ አንስቶ አባትየው የት እንደሚኖር የሚያውቀው ነገር የለም።\n\tየተሻለ ትዳር ሊኖርህ ወይም ሊኖርሽ ይችላል\n\n\tማርታ፣ ርብቃና ፊሊጶስ ያለፉበትን ሕይወት ያሳለፉ ሰዎች አጋጥመውህ ሊሆን ይችላል። ምናልባትም አንተ የነሱን ዓይነት ወይም የባሰ ሕይወት ውስጥ አልፈህ ሊሆን ይችላል። ምናልባት ያንተ ቤተሰብ በግጭትና ባለመጣጣም ዕረፍትና እርካታ በማጣት የተናጠ ሊሆን ይችላል። ከዚህም የተነሳ አንተም ወደፊት የትዳር ሕይወት ውስጥ ለመግባትም ሆነ ላለመግባት መወሰን ያቅትሃል፤ ምክንያቱም ወደ ትዳር ሕይወት ብትገባም በነውጥ የተሞላ ቤተሰብ እንዳይኖርህና በልጆችህም ላይ መሳቀቅ እንዳይፈጠር ትሰጋለህ። ከምትወድህ ጋር አብረህ ሕይወትህን ማቆራኘትና መኖር የሚለው ሃሳብ ሊመችህ ይችላል። ወደ ዕውነታው ስትመጣ ግን ትዳር ለአንተ የማስፈራሪያ የቆመ ምስል ሆኖ ይታይሃል። በዚህ ጊዜ ቆም ብለህ « ለመሆኑ ቤተሰቦቼ በኔ ላይ ካደረሱብኝ በደል አንጻር ያንን ሁሉ ጥሼ በማለፍ ተቋቁሜ ሰላም የሰፈነበት፣ ጤነኛና ደስተኛ ቤተሰብ መመስረት እችላለሁኝ ወይ? » ብለህ ራስህን ትጠይቃለህ።\n\tመልሱ በግልጽ አዎ ትችላለህ የሚል ነው።\n\n\tከ1976 ዓ.ም ጀምሮ በአደጋ ላይ የሚገኙ ትዳሮችን እንዳይፈርሱ የምክር አገልግሎት በሚሰጥ ድርጅት ውስጥ ስሰራ በሺህ የሚቆጠሩ ተስፋ የሌላቸውና በአደጋ ላይ የነበሩ ትዳሮች እንደገና ተንሰራርተው ሲቋቋሙ አይቻለሁ። እግዚአብሔር አምላክ በትዳር ጓደኝነት ሰበብ ልባቸው ለተሰበረ ሰዎች መውጫና መጽናኛ የሚሆን የራሱ መንገድ አለው።\n\tችግር ቢኖርበት እንኩዋን ትዳር ይፈለጋል\n\tይህ ሁሉ ችግርና ሰቆቃ በትዳር ላይ እየታየበትና እየተነገረበት እያለ አሁንም ሰዎች ለምን የትዳር ሕይወት ውስጥ ለመግባት ፍላጎት ያሳያሉ? ምንም እንኳ ያን ያሀል ጫና የበዛበትና የትንቅንቅ ሕይወት ቢመስልም አሁንም ትዳር በጣም የሚፈለግ ከመሆኑ የተነሳ ትዳርን መሞከር የማይሻ የለም። ሉዊስ ሃሪስ በቅርቡ ባደረገው አሰሳ 96% የሚሆኑ የኮሌጅ ተማሪዎች ማግባት ይፈልጋሉ ወይም ተጋብተዋል። 97% የሚሆኑት « በጣም የተቀራረበ የቤተሰብ ህብረትና አንድነት የደስታ ምንጭ አንደሆነ ፤ » አጥብቀው ይስማሙበታል።መልካምና እስከመጨረሻ ድረስ የሚዘልቅ ትዳር የማግኘት ተስፋን ሰንቆ ሁሉም ሰው ትዳርን የመሞከር ፈቃደኝነት ይታይበታል። እና ለምንድነው ትዳር ይህን ያህል የተፈለገው?\n\tዕውነቱ ይህ ነው። ይኸውም ማንም ሰው ብቸኛ ሊሆን አይፈልግም.። ምንም እንኳ በራሳችን ጉዳይ ላይ ትኩረት የመስጠት፣ የማሰብ እንዲሁም የማድረግ ዝንባሌ ቢኖረንም፣ ዞሮ ዞሮ እኛን ቀርቦ የሚወደንና የሚያስብልን ሰው አጥብቀን መፈለጋችን አይቀርም። ራሳችንን ስንጠየቅ « እኔ ብቻዬን መሆን እፈልጋለሁ ፤ » እያልን ራሳችን በራሳችን መኖር እንደምንሻ ፍላጎት ብናሳይም ፣ ሆኖም ከሌላው ጋር በፍቅር ተጣምሮ የመኖር ጠንካራ ፍላጎት ይኖረናል።\n\tእንደዚሁም ጾታዊ መሳሳብ ለፍቅር ጓደኝነት አስፈላጊ ቢሆንም ከአንድ ሰው ጋር የምንፈጥረው ግንኙነት ወሲብን በመፈለግ ብቻ መሆን አይኖርበትም።\n\tትዳር ለምን ይፈርሳል ?\n\tእጅግ ብዙ ሰዎች በትዳር ውስጥ ለዘላለም አብረው ለመኖር ፍላጎት እያላቸው ሳለ መጨረሻቸው ወደ ፍችና ወደ ቁጣ እንዲሁም ርካታ ማጣት ውስጥ የሚገቡት ለምንድነው? ብዙዎች ስሜታቸውን መሠረት አድርገው ጠንካራ ጽኑዕ የሆነ የጋብቻ አንድነትን ለማግኘት ይጥራሉ። የብዙዎች የፍቅር ጓደኝነት በፍቅርና መቀባበል ይጀምርና አንዱ ወገን የሚጠበቀበትን እስከፈፀመ ድረሽ ብቻ ይዘልቃል፡፡ ነገሮች ሰላም ሆነው ስሜትም እንደሞቀ ሲቀጥል ባልና ሚስት አንድነታቸውን በደስታ ያጣጥሙታል። በአንዱ ወገን በኩል የሚያሳዝንና የሚያስቀይም ነገር የመፍጠሩ ሥጋትን የሚጨነቁበትን የሚያስባቸው ነገር አይሆንም። ነገር ግን ስሜት ሲቀዘቅዝ አንዱ ሌላውን ፍጽምናን ያጣውን ሰው የመውደድ አቅም ጨርሶ አይኖረውም። በዚህ ወቅት ፍላጎት አይጣጣምም፤ ይህም እርስ በርስ መጎዳዳትን ያስከትላል። አንዱ ከሌላው ራሱን ለመከላከል የራሱን ምሽግ መቆፈር ይጀምራል። አዎንታዊ የሆነ መግባባትና ንግግር ያሽቆለቁላል። ለግጭት ምክንያት የሚሆን እርስ በርስ አለመገባባትና አለመረዳት የተራራ ያህል እየገዘፈ ይሄዳል። ይህን ለቁጣና ለጭካኔ ማለፊያ ነዳጅ ሆኖ ያገለግላል። እርቅና ይቅርታ መሐል ገብቶ ይህን ዙርያ ጥምዝዝ የሆነ ችግር መፍትሄ ካልሆነው በሁለቱ መካከል የሚገኘው ፍቅር አደጋ ውስጥ ይወድቃል።\n\tይህ ዓይነቱ ግንኙነት ለጊዜው ማለትም ራስ ወዳድነትን የሚያጭሩ ነገሮች እስከሚከሰቱ ጊዜ ድረስ ራሱን ደብቆ የሚቆይ ግንኙነት ነው። ሆኖም ዛሬም ባይሆን ነገ ዘግይቶ ዕውነታው ፈጥጦ መውጣቱ አይቀርም። የተጣመሩት ባልና ሚስቶች አንድ የተሻለ አመለካከት ቢኖራቸውም፣ በጊዜ ሂደት የሚታየው ተግባር የሚያሳየው ግን ሁለቱም ራሳቸውን የቻሉና በራሳቸው የሚኖሩ ሰዎች ሁልጊዜ ፍላጎታቸው አንድ ዓይነት ሆኖ መፍትሄ ያገኛሉ ማለት አይደለም።\n\tስለዚህ የተሻለና መልካም ትዳርን እነዴት ማግኘት ይቻላል?\n\tበፍቅር ጓደኝነት ስኬታማ ለመሆን የሁለቱን ጋደኛሞች ሥራን ይጠይቃል። ሁለቱም ተጣማሪዎች የየግላቸውን ፍላጎትና ምኞት መካድ ይኖርባቸዋል። ራስ ወዳድነትን ራስን መስዋዕት አድርጎ በማቅረብ መተካት ይገባል። አንዳንድ ጊዜ ከትዳር ጓደኛሞች አንዱ አንድን ነገር በቅንነት አጥጋቢ በሆነ ምክንያትም ሲያደርግ ያንን በትዕግስት ከመቀበል ይልቅ ግልፍተኝነት ይከተላል። ምክንያቱም ተፈጥሮአችን ውስጥ ያለው ራስ ወዳድነት አንጂ ራስም መስዋዕት አድርጎ ማቅረብ አይደለም።\n\tይህ ለምን ሆነ?\n\tየምንኖረው ፍጹም ሰዎች በሚኖሩባት ዓለም ውስጥ ቢሆን ኖሮ፣ እግዚአብሔር አምላክ ገና ጋብቻን ሲመሰርት እንደነበረው ጊዜ የጋብቻቸው ጣዕመ ዝማሬ አስደናቂ ሕብር በኖረው ነበር። ነገር ግን እየኖርን ያለነው ፍጹም በሆነው ዓለም ውስጥ አይደለም። ዕውነቱን ለመናገር እያንዳንዳችን በዚህ በራስ ወዳድነትና በኃጢዓት ዝንባሌ የተበከልን ነን። ኃጢዓት ማለት ምን ማለት ነው? እኛ ብዙውን ጊዜ ትክክለኛውን ነገር ከማድረግ ይልቅ ትክክል ያልሆነውን ማድረግ ይቀናናል። ራስወዳድ ፣ ጎጂዎች፣ ጨካኝና መራሮች ፣ ትዕቢተኞችና ምህረት የለሾች የመሳሰሉት እንሆናለን። ስለዚህ ባልና ሚስቶች ከዚህ ሁሉ ፈተና ውስጥ ራሳቸውን ለማውጣት ቢታገሉ አይደንቅም።\n\tእኔ ብቻ የምፈልገው ይሁን የሚል ዝንባሌ፣ አብሮ በጋራ የመኖርን መንፈስ ይሰብራል። ይህ አሉታዊ ዑደት ይጀምርና ግንኙነቱ ደፍርሶ ትዳርም እስከሚፍረከረክ ድረስ ያለርህራሄ ይቀጥላል።\n\tኮምጨጭ ብለን አንጋፈጠው። ትዳሩ የመጽናት ዕድሉን እንዳያጣ ሌላውን እንድንወድ የሚያስችለንን፣ በውስጣችን ሰርጾ መግባት ያለበት እርዳታ ያስፈልገናል።\n\tየእኛ ራስ ወዳድነትና የሃጢዓተኝነት ባህርይ ባል ከሚስቱ ወይንም ሚስት ከባሏ ብቻ አይደለም የሚለየው። የረድኤታችን ምንጭ ከሆነው ከእግዚአብሔርም ይለየናል። እግዚአብሔር አምላክ እንደ ጋብቻ ጀማሪና ቀራጺ የፍቅር ጓደኝነትም እንዴት እንደሚዘልቅና እስከመጨረሻ ድረስ መጓዝ እንደሚችል የሚያውቀው እርሱ ራሱ ብቻ ነው። እርሱ በቅድሚያ ከእርሱ ጋር ግንኙነት እንዲኖረን ይፈልጋል። ከዛም ከእርሱ መመሪያን እንድናገኝ ይፈልጋል።\n\tእግዚአብሔር አምላክ ረድኤቱን የሚልክልን በየዕለቱ ለሚያጋጥሙን ተግዳሮቶችና ችግሮች ብቻ አይደለም ፤ ከዚህ በፊት ለደረሱብንና ለሰበሰብናቸው ጉዳቶችና ስብራቶች አንዲሁም ቁስሎች ጭምር ነው ፈውስን የሚሰጠን። ለምሣሌ በጉርምስናችን ወቅት በተሳሳተ ምርጫ ከተቃራኒ ጾታ ጋር ከገባንበት ስህተትና ጥፋት ነጻ በማውጣት ያነጻናል። አግዚአብሔር አምላክ በርሱ ልጅነታችን ልናገኘው የሚገባውን ጥቅምና መብት እንድንጠቀምበት አጥብቆ ይፈልጋል። አንዱም መብታችን በትዳራችን ውስጥ የእርሱን መለኮታዊ ረድኤት መጠየቅና ማግኘት ነው።\n\tይህንን ዕውነታ በሁለት ባልና ሚስቶች ሁኔታ ውስጥ በምሣሌ ማሳየት እፈልጋለሁ። በመጀመሪያም ሁኔታ፣ ባልና ሚስቶቹ ( ሰላማዊትና ሰለሞን ብያቸዋለሁ ) በሕይወታቸው ውስጥ ታዳጊ የሆነው የእግዚአብሔር አምላክ ረድኤትን ዋጋ አልሰጡትም። በሁለተኛው ሁኔታቸው ደግሞ ሰላማዊትና ሰለሞን ከራሳቸው ግንኙነት በተጨማሪ ከጌታ ከኢየሱስ ክርስቶስ ጋር ግንኙነት አላቸው።\n\tሁኔታ አንድ ፡ ትዳር ለምን እንደሚፈርስ ማሳየት\n\tቅዳሜ ጥዋት ነው ሰለሞን ከጓደኞቹ ጋር ጎልፍ መጫወት ይፈልጋል። ከመኝታው ተነስቶ ለባለቤቱ ለሰላማዊት እንደሚሄድና እስከ አሥር ሰዓት ድረስ እንደማይመለስ ይነግራታል። ሰላማዊትም ተቀብላ በጣም እየተነጫነጨች « ዛሬ ሽርሽር እንደምንሄድ ተነጋግረን ነበር አሁን ታዲያ ምን ተገኘ ይህን ሃሳብ ሚያስለውጥ ?» ትለዋለች።\n\tእርሱም በጣም በጩኸት መልሶ « በፍጹም እንሄዳለን አላልኩሽም። ለማንኛውም እኔ ጎልፍ ከተጫወትኩ ሁለት ሳምንት አልፎኛል፤ ዛሬ ቀኑ ብራና ደስ የሚል ቀን ነው፤ ስለዚህ ሄጃለሁ፤ » ብሎ በሩን ወደ ኋላ በጣም ዘግቶ ሄደ።\n\tሰላማዊት በጣም ተጎዳች፤ ባለችበት ትንሽ ካለቃቀሰች በኋላ በንዴት እየተወራጨች አጠገቧ ያለውን ትራስን ሌሎችንም እቃዎች እያነሳች መወርወር በክፍሉ ውስጥ ጀመረች። « ቆይ አሳይሃለሁ ! እኔ አይደለሁም !» እያለች የዛቻውን መዐት ለብቻዋ ታወርደው ጀመር ። ጓደኛዋን ደውላ ጠርታ አብረው ወጡና ምሣ ተገባበዙና አንዳንድ ነገሮችን ገበያ ወጥተው ገዙ። ሰላማዊት ገበያ ሄዳ ብር 1000 የሚያወጣ ልብስ ገዛች። በተጨማሪም ሰለሞንም ሲያይ የበለጠ እንዲናደድ ብላ ሌሎች ውድ የሆኑ ልብሶችንም ሸመተች። ይኼኔ የዱቤ ካርዳቸው ዕዳ ሰማይ ደረሰ።\n\tሰለሞንም የጎልፍ ጨዋታውን ጨርሶ ከጓደኞቹ ጋር የሚጠጣ ምና ምን ለመውሰድ ወደ ጎልፍ ክለቡ ቡና ቤት ጎራ አለ። አንዱ መጠጥ ሁለተኛውን እያስከተለ መጠጣቱ ቀጠለ። ሰለሞን በመጠጥ መሀል የቡና ቤቷ አስተናጋጅ እንዴት ቆንጆ እንደሆነች አስተዋለ። ይህች ቆንጆ አስተናጋጅ ሦስተኛውን መጠጥ እያቀረበችለት እያለ ጠጋ ብሎ በጆሮዋ አንድ ነገር ሹክ አላት። ሴቲቱ ያላትን ነገር እንዳልተቀበለች ብታስመስልም ፈቃዷን ግን በፈገግታዋና በሁኔታዋ ለመግለጽ አልተቸገረችም። በሚቀጥለው ሌላ መጠጥ ይዛ ስትመለስ፣ ባቀረበችለት መጠጥ ስር ባለው አፍ ማበሻ ለስላሳ ወረቀት ላይ የስልክ ቁጥሯ መጻፉን አየ። ሰለሞን ወዲያውኑ ወረቀቱን አንስቶ ወደኪሱ ከተተ።\n\tሰለሞን ቤቱ ትንሽ ፍርሃት ፍርሃት እያለው በአሥራ አንድ ሰዓት ደረሰ። ሰላማዊት ደግሞ የቴሌቪዥኑን ድምጽ ከመጠን በላይ ከፍታ ቁጭ ብላ ታያለች። የዚህን ጊዜ ዞር ሲል አዲስ የተገዙ ዕቃዎች ጥቅልል ተከምሮ ያያል። በንዴት ጦፎ ቴሌቪዥኑን ዘጋና ወደ ተከመረው ዕቃ ማመልከት ጀመረ። ሰላማዊትም ቃልህን ጠብቅ ብላ እየተመናቀረች ወደ መኝታ ቤት ገብታ በሩን አላትማ ዘጋችው። ባሉበት ሆነው ሲጨቃጨቁ አመሹና በመጨረሻም ሰለሞን እዛው ሳሎን ውስጥ ተኝቶ አደረ።\n\tሁኔታ ሁለት ፡ መልካምና የተሻለ ትዳር እንዴት ማግኘት እንደሚቻል ለማሳየት\n\tቅዳሜ ጥዋት ነው ሰለሞን ከጓደኞቹ ጋር ጎልፍ መጫወት ይፈልጋል። ከመኝታው ተነስቶ ለባለቤቱ ለሰላማዊት እንደሚሄድና እስከ አሥር ሰዓት ድረስ እንደማይመለስ ይነግራታል። ሰላማዊትም ተቀብላ በጣም ተደንቃ « ዛሬ ሽርሽር እንደምንሄድ ተነጋግረን ነበርኮ ረሳኸው እንዴ ?» ትለዋለች።\n\tእርሱም በጣም በቅሬታ መልሶ « እባክሽ ይቅርታ ሽርሽሩን ነገ ማድረግ አንችልም ? እኔ ጎልፍ ከተጫወትኩ ሁለት ሳምንት አልፎኛል፤ ዛሬ ቀኑ ብራና ደስ የሚል ቀን ነው፤ ስለዚህ ልሂድ ፤ » ብሎ በሩን ወደ ኋላ ዘግቶ ሄደ።\n\tሰላማዊት በጣም ተጎዳች፤ ባለችበት ትንሽ ካለቃቀሰች በኋላ በንዴት እየተወራጨች አጠገቧ ያለውን ትራስን ሌሎችንም እቃዎች እያነሳች መወርወር በክፍሉ ውስጥ ጀመረች። « ቆይ አሳይሃለሁ ! እኔ አይደለሁም !» እያለች የዛቻውን መዐት ለብቻዋ ታወርደው ጀመር ። ልክ እሷ እንደተናደደው እርሱም እንዲናደድ እየተመኘች።\n\tሰላማዊት በእግሯ ትንሽ ለመጓዝ ፈለገች፤ በመናፈሻው በኩል እያለፈች እያለ፣ ንዴቷና ብስጭቷ እየቀነሰላት መጣ። ወደቤቷም ስትመለስ ለመጸለይ ቻለች። « ጌታ ኢየሱስ ሆይ ሰለሞን ራስ ወዳድ ነው ብዬ ተናድጄበት ነበር። እባክህ ጌታ ሆይ እኔም ራስ ወዳድ እንዳልሆንና ቁጣዬ ከቁጥጥር ውጭ እንዳይሆንብኝ እርዳኝ። »\n\tጓደኛዋን ደውላ ጠርታ አብረው ወጡና ምሣ ተገባበዙና አንዳንድ ነገሮችን ገበያ ወጥተው ገዙ። ሰላማዊት ገበያ ሄዳ አዲስ ልብስ ገዛች።\n\tሰለሞንም የጎልፍ ጨዋታውን ጨርሶ ከጓደኞቹ ጋር የሚባላ ሳንድዊችና የሚጠጣ ምና ምን ለመውሰድ ወደ ጎልፍ ክለቡ ጎራ አሉ። ሰለሞንም ከባንኮኒው በስተጀርባ ያለችው ልጅ ቆንጆ እንደሆነች አስተዋለ ። ሆኖም የወንድምነት ሰላምታውን በፈገግታ ለግሷት ከጓደኞቹ ጋር ወደ ምግብ ጠረቤዛው ሄዱ። በመሐል ሰለሞን ማለዳ ከቤት ሲወጣ ሰላማዊት ጨቅጫቃና ነዝናዛ ሆና ከዚህ ከሚወደው የጎልፍ ጫወታው ልታስቀረው እንደነበር አስቦ ነበር። አሁን ደግሞ ሲወጣ ያሳያት ሁኔታና ሥርዐተ አልበኝነት ምን ያህል እንደጎዳት እያሰበ ከልቡ ተጸጸተ። ደስታው ፍጹም አልነበረም።\n\tከዛም ድምጹን ከፍ አድርጎ « እሺ ወንድሞች ወደ ቤት መሄዴ ነው፤ ከሰላማዊት ጋር ጊዜ ማጥፋት እፈልጋለሁ። » አላቸው። ሁለቱ ጓደኞቹ አሾፉበትና ሃሳቡን ሊያስቀይሩት ሞከሩ ። ሆኖም ሰለሞን ከውሳኔው ንቅንቅ አላለም ።\n\tሰላማዊት ሰባት ሰዓት ላይ ቤት ስትገባ፣ ሰለሞን ቤት ገብቶ በማዕድ ቤት ጠረቤዛ አጠገብ ተቀምጦ ስታየው በጣም ገረማት። ከጎኑ ለሽርሽር የተዘጋጀ ቅርጫት በምግብና በመጠጥ ተሞልቶ ተቀምጦ አየች።\n\tጉዳቷ በድምጿ ውስጥ እየታወቀ «ሰለሞን ለምን በጊዜ መጣህ?» ብላ ጠየቀችው፤\n\tሰለሞንም «ማለዳ ስላሳየሁሽ የማይገባ ሁኔታ አዝናለሁ፤ እኔ ጎልፍ መጫወት መፈለጌን እንጂ ስለአንቺ ፍላጎት ግድ አልነበረኝም፤ ራስ ወዳድ የሆንኩ ይመስለኛል፤ ይቅር ትይኛለሽ? »ሰላማዊት ከንፈሯን በቁጭት ነከሰች። አሁንም ጉዳቷ አልለቀቃትም። ሰለሞን ግን ዕውነትም የተጸጸተ ይመስላል። በጊዜ ጨዋታውን አቋርጦ መምጣቱ ትልቅ ነገር ነበር። ሰላማዊትም « እሺ ይቅር ብዬሃለሁ ። » አለችው።\n\tሲሳሳሙ ሰለሞን « ቀኑን እንደገና መጀመር እንችላለን? እየመጣሁ እያለ አሁንም ሽርሽር ለመሄድ ገዜ እንዳለኝ ገምቼ የሚያስፈለገውን በፍ አዘጋጅቼአለሁ። እንሂድ? » ብሎ ጠየቃት።\n\n\tሰላማዊትም እንደፎከረችው ሰለሞንም ልታናድድ ብትፈልግም ልቧ ሊጨክን አልቻለም። ስለዚህ በፈገግታ ተሞልታ ፈቃደኝነቷን ራሷን በማነቃነቅ ገለጸችለት።\n\tለሰለሞንና ለሰላማዊት ቀኑ ተለወጠ። ቁጣና ንዴት ከሁለቱም ውስጥ ተጠርጎ ጸድቷል። ግንኙነታቸው ልክ ከመሬት እንደፈለቀ ምንጭ ታድሷል። በሁለቱም ሕይወት ውስጥ ጌታ ኢየሱስ ክርስቶስ በሥራ ለይ ነበር። በቅድሚያ ራስን መስዋዕት አድርጎ ለመኖር ብርታትን ሰጣቸው። ምክንያቱም በየጊዜው ይህን ዓይነት ገጠመኝ ውስጥ ሲታለፍ ይቅር ለማለትና ይቅርታንም ለመጠየቅ ጌታ ካልረዳ ስለማይቻል ነው።\n\tእነዚህ ከላይ የተመለከትናቸው ሁለቱ ሁኔታዎች በሁለት ሰዎች መካከል የሚኖረውን ውስብስብ ግንኙነት በደብዛዛውም ቢሆን ያሳያል። ሆኖም በአንድ ትዳር እንዲሁም በእያንዳንዳቸው በባልና ሚስት ሕይወት ውስጥ ጣልቃ በሚገባበት ጊዜ ሁኔታዎች እንደሚለወጡ ያየነው ምሣሌ በሚገባ ያስገነዝባል። የክርስቲያን ትዳር እንዲያው በቀላሉ የመርህና የሕጎች ክምችት አይደለም፤ የክርስትና ትዳር በራሱ ሕይወት ነው። በየጊዜው ከእግዚአብሔር ጋር መስተጋብር በመፍጠር ከእርሱም መመሪያንና ኃይልን በመቀበል እንዲኖሩ ተደረጎ የተቀረጸ ሕይወት ነው።\n\n\tትዳርህ ሊፈርስ አይገባምና - የእግዚአብሔርን ቃል ስማ\n\tየእግዚአብሔር ቃል የትዳር መፍረስን አስከፊነትና ከዚያ ይልቅ ለሌኛው ወገን በትህትና ዝቅ ብሎ የራስን መብትና ጥቅም ከማስጠበቅ ይልቅ፣ በኛና በትዳር ጓደኞቻችን መካከል ዕውነተኝነት እንዲኖር በተጨማሪም ከዝሙት ኃጢዓት በመጠበቅ ሌሎቸንም ጉዳዮች አንስቶ በግልጽ ያስተምራል። ሆኖም እንፈጽመው ዘንድ የታዘዝነውን ሁሉ አንዳችም ሳናስቀር እንፈጽመዋለን ማለት አይደለም። እንዴት ማድረግ እንደሚገባን ከእግዚአብሔር አምላክ መመሪያን ማግኘት ይኖርብናል። (ለምሣሌ ለትዳር ጓደኛ ከውሸት ይልቅ ዕውነትን መናገር በጣም ጠቃሚ ነው።) ነገር ግን በተደጋጋሚ እግዚአብሔር አምላክ በግንኙነት ውስጥ የእርሱን ማህተም ለማኖር ምን ያህል ጥበበኛና አዋቂ እንደሆነ መረዳታቸው ደግሞ የበለጠ ጠቃሚ ነው።\n\tለምሣሌ እግዚአብሔር አሁንም ጋብቻ በሥጋ ከመገናኘት በፊት እንዲመጣ አጥብቆ ይናገራል። ሆኖም በተለይ በምዕራባውያን ባህል 64 በመቶ የሚሆኑት የኮሌጅ ተማሪዎች « ከጋብቻ በፊት አብሮ በመኖር መጀመር ጥሩ ሙከራ ወይም ሃሳብ ነው ።» ብለው ያምናሉ። ከእነዚህ ተማሪዎች ብዙዎቹ የወላጆቻቸውን የትዳር ገጠመኝ ተመልክተዋል። ይኸውም የወላጆቻቸው ሲፈርስ አይተዋልና የሙከራ ጋብቻ ጥሩ ሃሳብ እንደሆነ አድርገው ነው የሚቀበሉት።\n\tስሎነም እግዚአብሔር አምላክ ከወሲብ ልምምድ በፊት ለምን ጋብቻን እንዲሆን አደረገ? ምክንይቱ ይህ ነው። ይኸውም ስኬታማ መቀራረብ እንዲኖረን ስለሚፈልግ ነው። ሁለት ሰዎች ግንኙነታቸው ወይም ፍቅራቸው እንከን እንዳይገባበት ስጋት ውስጥ ሳይገቡ እንዴት መቀጠል ይችላሉ? በዚህ በኩል የተደረገ ጥናት እንደሚያሳየው፤ የጋብቻ ፍች ቁጥር የሚበዛው እነዚያ ከጋብቻ በፊት አብረው መኖር በጀመሩት ባለትዳሮች መካከል እንደሆነ ነው። የእግዚአብሔር ዕውቀት ስህተት የለበትም። እርሱ ሁልጊዜ ልክ ነው። የእግዚአብሔር አመራር ሁልጊዜ የሚመጣው እርሱ ለእኛ ከሚያደርግልን ጥንቃቄና ክብካቤ አንጻር ነው።\n\tእግዚአብሔር አምላክ ወደተሻለ የጋብቻ ሕይወት ይመራሃል።\n\tነገር ግን እግዚአብሔር አምላክ ከቶም ምክርን ብቻ የሚለግስ የጋብቻ አማካሪያችን እንዲሆን አይሻም፤ እኛ እርሱን እንድናውቀው፣ ከእርሱም ጋር የጠበቀ ግንኙነት እንዲኖረንና እንድንታመንበት ይሻል። ሌላውን ከመውደዳችን በፊት የእርሱን በምንም ዓይነት ቅድመ ሁኔታ ላይ ላይ ያልተመሰረተውን ፍቅር መለማመድ እንደሚኖርብን ያስገነዝበናል።\n\tበእርሱ ፍቅር እኛ ስንነካ እኛን ወክሎ እግዚአብሔር እራሱ አንድ የሚያስገርም ነገር በሕይወታችን ይፈጻማል፤ ራስወዳድነታችን ከሌሎች ጋር የበለጠ ለመቀራረብ ችግር እንደፈጠረብን ብዙ ጊዜ ተነጋግረናል። በተለይም ቅዱስና ፍጹም ከሆነው ከእግዚአብሔር ከአምላካችን አንደለየን ደጋግመን ተመልክተናል። ምንም ዓይነት መልካም ሥራን ብንሠራና ምንም ጥረት ብናደርግ በእግዚአብሔር ዓይን ኃጢዓታችንን ይቅር ሊያሰኙልን አይችሉም። ለበደላችን ወይም ለኃጢዓታችን ተገቢው የሆነው ዋጋ ሞት ብቻ ነው። ይህም ማለትየምድር ህይወታችንም ካበቃ በኋላ ለዘላለም ከእግዚአብሔር መለየት ማለት ነው። ስለዚህ ይህንን ለመለወጥ በራሳችን ልናደርገው የምነችለው ነገር አይኖርም። እርሱ ፍጽምናን ይጠይቃል ። በቀላሉ የምንወጣው አይደለም። ስለዚህ የእግዚአብሔር ፍርድ አስደናቂ ከሆነው ፍቅሩ ጋር ሆኖ እርሱ ራሱ መፍትሄውን ለገሰን።\n\tሰው የሆነው አምላክ ኢየሱስ ክርስቶስ የሃጢዓታችንን ዋጋ የሆነውን የሞት ቅጣት ራሱ በሕይወቱ ከፍሎ እኛን አዳነን። ኢየሱስ ክርስቶስ ከዚህም በላይ የእግዚአብሔርን መንገድ በማስተማር ትርጉም ያለው ሕይወትን ይሰጠናል። በቅድሚያ ግን የእርሱ ሰው ሆኖ ሥጋ ለብሶ ወደ ምድር የመምጣቱ ዓላማ በእኛ ፈንታ ስለኃጢዓታችን ሊሞትልን እንደሆነ ይገልጽልናል። የኔን የናንተን የሁላችንንም የዓለም ኃጢዓት አንድም ሳይቀር በመስቀል ላይ ተሰቅሎ ዕዳውን ከፈለ። ስለዚህ ምህረትን ከእርሱ እናገኛለን። ይቅር ተብለናል። ሞቶ ተቀብሮም ከሦስት ቀን በኋላ ሞትን ድል አድርጎ ተነሣ። የዓይን ምሥክሮችን ጨምሮ ብዙዎች በርሱ ሕይወታቸው የጠለወጠ ሁሉ ይህን ድንቅ ምሥክርነት በሁሉም ቦታ ይናገራሉ።\n\tጋብቻ በነጻምርጫ እንደሚወሰን ሁሉ እግዚአብሔርም ከእርሱ ጋር የሚኖርህን ግንኙነት በነጻነት እንድትወስን ፈቅዶልሃል\n\tእግዚአብሔርን ለመቀበል እኛ ልናደርገው የሚገባን ልዩ ነገር የለም። ከእርሱ ለሚኖረን ግንኙነት እርሱ ራሱ በፈቃደኝነት በነጻ የሰጠን ስጦታ ነው። ይህ በእኛ ምርጫ የሚወሰን ነው። የምህረት ስጦታውን ተቀብለን ከእርሱ ጋር ግንኙነት ማድረግ ከፈለግን እንችላለን። ጌታ ኢየሱስ እንዲህ አለ፤- «እኔ መንገድና እውነት ሕይወትም ነኝ፤ በእኔ በቀር ወደ አብ የሚመጣ የለም።» ዮሐ 14፥6 እርሱ ወደ ሕይወታችን ሊመጣ ይፈልጋል። አሁንም ቢሆን የእያንዳንዳችንን ውሳኔና ምርጫ ያከብራል። ጋብቻ እንግዲህ አስፈላጊነቱ ታምኖ በውሳኔ የሚከወን ከሆነ ይሄ ምርጫ ደግሞ የበለጠ በውሳኔ ሊጸና ይገባዋል።\n\tወገኔ ሆይ ! ለመሆኑ ከእግዚአብሔር ከአምላክህ ጋር ዘላለማዊ ግንኙነት እንዲኖርህና በሕይወትህ ተጽዕኖ እንዲያደርግ ፈቃደኛ ነህን? በእርሱ መለኮታዊ ጥበብባ ዕውቀት ልትመራና ድጋፍና ብርታት እንዲሆንህ ትሻለህ?\n\tውሳኔህ አዎ ከሆነ አሁኑኑ ወደ ሕይወትህ ልትጋብዘው ትችላለህ። ያልተጋቡ ሙሽሮች በቅዱስ ጋብቻ ለመጣመር በጉባኤ ቀርበው ሲጠየቁ ፈቃዳቸውን አዎ አገባለሁ ብለው እንደሚያታኑ ሁሉ አንተም ጌታ ኢየሱስን ወደ ሕይወትህ ለማስገባት ያለህን ፈቃደኝነት አዎ እቀበለዋለሁ በማለት ፈቃደኝነትህን በዚህ ምሥክርነት ማጽናት ትችላለህ። ኢየሱስ እንዲህ አለ፡- « እነሆ በደጅ ቆሜ አንኳኳለሁ፤ ማንም ድምፄን ቢሰማ ደጁንም ቢከፍትልኝ፥ ወደ እርሱ እገባለሁ ከእርሱም ጋር እራት እበላለሁ እርሱም ከእኔ ጋር ይበላል። » ራዕይ 3፥20 መጽሐፍ ቅዱስ ፡- « ለተቀበሉት ሁሉ ግን፥ በስሙ ለሚያምኑት ለእነርሱ የእግዚአብሔር ልጆች ይሆኑ ዘንድ ሥልጣንን ሰጣቸው፤» ስለሚል ልጁ መሆን ትፈልጋለህ?\n\tእግዚአብሔር ለአንተ ያለውን ፍቅር ለማወቅና ወደ ልብህ እንዲገባ መጠየቅ ትፈልጋለህ? ይህ አንተ ራስህን ለእርሱ በምትገልጽበት ሁኔታ ይወሰናል። የሚከተለው ጸሎት እንዴት እንደምትጸልይ ሃሳብ ይሰጥሃል። « ጌታ ኢየሱስ ሆይ ታስፈልገኛለህ፤ ስለእኔ ኃጢዓት ስትል በመስቀል ላይ ስለሞትክልኝ አመሠግንሃለሁ። የሕይወቴን በር ከፍቼልህ አዳኜ አድርጌ እቀበልሃለሁ። ኃጢዓቴን ይቅር ብለህ የዘላለም ሕይወት ስለሰጠኸኝ አመሰግንሃለሁ። ሕይወቴን ተቆጣጠርና አንተ የምትፈልገው ሰው ዓይነት አድርገኝ። አሜን። »\n\tበቅንነትና በዕውነት ይህንን ጸሎት ጸልየህ ከሆነ ከእግዚአብሔር አምላክ ጋር ግንኙነት ጀመርህ ማለት ነው። ይህ ከሆነ በኋላ በጋብቻህ ላይ ምን ዓይነት ውጤት ታያለህ? አዎ አሁን ለምን ትዳርህ እንደፈረሰ አውቀሃል። እግዚአብሔርን ምሪት መጠየቅ እንዳነብህም ተረድተሃል። መለኮታዊ ጥበብና የትዳር ጓደኛህን በዕውነተኛ ፍቅር የምትወድበትንም ኃይል እርሱ እንዲሰጥህ መጠየቅ ትችላለህ። ከዚህ በኋላ ፍቅርን የተሞላ ትዳር ሎኖርህ ይችላል። እንደማናቸውም ባልና ሚስቶች ስህተት ልትሰሩ ትችላላችሁ፤ አንዳንድ ጊዜም ትዳራችሁን ለማቆም በጭንቀት ስትደክሙ ትገኛላችሁ። ሆኖም በእግዚአብሔር ላይ እስከተደገፋችሁ ጊዜ ድረስ እርሱ ብርታት ራዕይና የትዳር ጓደኞቻችሁን ከራስ ወዳድነት ውጭ የምትወደዱበትን እንዲሁም የይቅርታን ልብን የምትለማመዱበትን ኃይል ይሰጣችኋል። ትዳራችሁም ለዘላለም ይዘልቃል።\n\n\n\n
</string>
    <string name="twenty1" formatted="false">\n\n\tይህ ጽሁፍ ራስን በራስ የማርካትን የፍትወት ፈተና ድል ማድረግና በክርስቶስ ኢየሱስ በሚገኘው ፀጋ የነፃንን ሕይወት መምራት የሚሹትን ሁሉ ለመርዳት ታልሞ የተዘጋጀ ነው፡፡ ራስን በራስ የማርካት ፈተና በእርግጥም ድል ሊነሳ የሚችልና ወንዶችና ሴቶችም ኢየሱስ በመስቀል ላይ ሲሞት ለአማኞች ሁሉ ያስገኘውን የነፃነት ሕይወት ለመምራት የሚችሉበት ነው፡፡\n\n\tበክርስቲያኑ ማኅበረሰብ ውስጥ ራስን በራስ ማርካት ኃጢአት ሳይሆን በአንዳንድ ሁኔታዎች ብንጠቀምበትም ተቀባይነት ያለው ነው የሚል እውነትነት የሌለው አስተሳሰብ አለ፡፡\n\tአንዳንዶች ራስን በራስ ማርካት በሚከተሉት ሁኔታዎች ተቀባይነት አለው ብለው ያምናሉ፡\n
1. ለላጤዎች /ባላገቡ\n
2. ከትዳር ጓደኛቸው ለረጅም ጊዜ ለተለዩ ባለትዳሮች\n
3. ከግብረ-ሥጋ ግንኙነት ጋር ከተያያዙ ወንጀሎች ለመጠበቅ\n\n\tየንፅህና ጎዳና በተሰኘው እና ምርኮኞችን ነፃ ማውጣት በተሰኘው ኮርስ ተካፋይ ከሆኑት መካከል አንዱ ራስን በራስ ስለማርካት በአንድ መጋቢ የተፃፈ አንድ ጽሑፍ ላከልን፡፡ በዚህ ጽሁፉ፣ በሁሉም የዕድሜ ክልል ለሚገኙ ሰዎች ማለትም “ላጤዎችን ከጫና ለመገላገል”፣ “ከትዳር ጓደኛ በሚራቅ ወቅት ከሚፈጠር ጫና ለመተንፈስ ” እና “ግብረ-ሥጋ ነክ ወንጀሎችን ለመከላከል” ራስን በራስ ማርካትን መፍትሄ አድርጎ ያለማወላወል አቅርቧል፡፡ በተጨማሪም “ከጋብቻ በፊት የፍትወት እርካታ እንድናገኝ” እግዚአብሔር ራስን በራስ ማርካትን ሰጥቶናል በማለት ወጣት ልጆችን ያለሃፍረት ያስተምራል፡፡\n\n\tይህ መጋቢ ምርኮኞችን ነፃ ማውጣት በተሰኘው በዚህ ትምህርታችን ከሚሳተፉት መካከል በፖርኖግራፊ ተጠቃሚ ሳይሆኑ እንኳን ሥጋቸውን በማርካት ለባርነት ራሳቸውን የሰጡ ሰዎች የላኩልንን ማንበብ ቢችል እወዳለሁ፡፡ ለገዛ ፍትወታቸው ባሮች ሆነዋል፤ ከጌታ ጋር ያላቸውንም ርምጃ ካሽመደመደ ከዚህ አድካሚ ስቃይ ራሳቸውነ ነፃ ማውጣት አልቻሉም፡፡ ይህንን ባህርይ ሊያቆሙ ባለመቻላቸው ምክንያት፣ ይከሰሳሉ አንዳንዶቹም ያፍራሉ ደግሞም ተስፋ ይቆርጣሉ፡፡ በዚህ ባህርይ የገፉበት ሰዎች በማኅበራዊ ጉዳዮች የመሳተፍ ችግር ይገጥማቸዋል ምክንያቱም ለግብረ ሥጋ ግንኙነት ባሪያ የሆኑበት የተሰወረ ድብቅ ምስጢር አላቸውና ነው፡፡ ከዚህም ባሻገር፣ ይህ መጋቢ፣ እግዚአብሔር እነዚህን ሰዎች ራስን ከማርካት ደዌ ነፃ እንዳወጣቸው ደግሞም ከድብርት፣ ሰውን ሁሉ እንደ ጠላት ከመቁጠር በሽታ፣ ከጭንቀት ደግሞም ሥጋዊ ፍትወታቸውን ከማርካት፣ ደግሞም ከሁሉም ዓይነት የግብረ ሥጋ ንፅህና ጉድለቶች እግዚአብሔር እንዴት ነፃ እንዳወጣቸው የጻፉትን ኢ-ሜይል ቢያነብብ እወዳለሁ፡፡\n\n\tአንዳንድ ክርስቲያኖች፣ ራስን በራስ ማርካት በመጽሐፍ ቅዱስ ውስጥ ተለይቶ ስላልተጠቀሰ፣ የተግባሩን አስፈላጊነት ወይንም አላስፈላጊነት እግዚአብሔር ከግምት ውስጥ አላስገባውም ብለው ያምናሉ፡፡ ይህ ግን ትክክለኛ ነውን? ለመሆኑ እግዚአብሔር በእውነት ራስን በራስ ስለማርካት ምንም አልተናገረምን? “ራስን በራስ ማርካት/ masturbation” የሚለው ቃል በመጽሐፍ ቅዱስ ውስጥ በቀጥታ ስላልተጠቀሰ ወንዶችና ሴቶች የስጋቸውን ምኞች እንዲፈፅሙ እግዚአብሔር ፈቀደላቸው ማለት ነውን? ልብ በሉ፣ “pornography” የሚለው ቃል ራሱ በቀጥታ በመጽሐፍ ቅዱስ ውስጥ አልተቀመጠም (ምንም አንኳን ስርወ ቃሉ ቢኖርም)፣ ስለ ፖርኖግራፊና ራስነ በራስ ስለ ማርካት የሚናገሩ መጽሐፍ ቅዱሳዊ መርሆች ግን አሉ፡፡ “ማጨስ” የሚለው ቃልም ሆነ የሥጋ ኃጢአቶችን የሚዘረዝሩ ቃላቶችም በመጽሐፍ ቅዱስ ውስጥ አልተጠቀሱም፡፡ ሆኖም ግን፣ ከእነዚህ ኃጢአቶች ራሳችንን ለማራቅ በስም በስማቸው ይዘርዘሩልን ብለን ልንጠይቅ አንችልም፡፡\n\tምንም እንኳን መጽሐፍ ቅዱስ “ራስን በራስ ማርካት/ masturbation” የሚለውን ቃል ባይጠቀምም፣ ጉዳዩ ትክክል ወይን ስህተት ስለ መሆኑ እናዳናውቅ በድንግዝግዝ ውስጥ አላስቀመጠንም፡፡ ራስን በራስ ማርካት ለላጤዎች የተሰጠ “የእግዚአብሔር ስጦታ” ወይንም “የግብረ-ሥጋ ወንጀሎች መከላከያ” ሳይሆን ወደ ኃጢአት ባርነት የሚመራ ፍትወተ ሥጋ ነው፡፡ “ኃጢአትን የሚያደርግ የኃጢአት ባሪያ ነው” (ዮሐንስ 8፥34) የሚለው የኢየሱስ ንግግር ራስን ለማርካት የሚደረጉ የትኞቹንም እንቅስቃሴዎች ይመለከታል፡፡\n\n\tራስን በራስ ማርካት በሥጋ እየተቀሰቀስን መኖርን እንድንጀምረው የሚያደርግ ሲሆን “ለሥጋ ልቅነት” ባሪያዎች እንድንሆን ያደርገናል፡፡ “እንደ ሥጋ ፍቃድ ብትኖሩ ትሞታላችሁ” በማለት ቅዱሳት መጻሕፍት የሚያስጠነቅቁን ሲሆን፣ “ክፉ የሆነውን የሥጋ ሥራ በመንፈስ ብትገድሉ ግን በሕይወት ትኖራላችሁ” በማለት እንዴት እንደምናቆመው ይነግረናል (ሮሜ 8፥13)፡፡ እንደ እውነቱ፣ ራስን በራስ ማርካት የሥጋ ልቅነትና የራስ ፍትወታዊ ጣዖት መገለጫ ነው፡፡ ራስን ማሳትና ባርነት ነው፡፡ እነዚህን እውነቶች ከቅዱሳት መጻሕፍት እንመልከት፡፡\n\n\tስለ ሥጋችሁ ድካም እንደ ሰው ልማድ እላለሁ። ብልቶቻችሁ ዓመፃ ሊያደርጉ ለርኵስነትና ለዓመፃ ባሪያዎች አድርጋችሁ እንዳቀረባችሁ፥ እንደዚሁ ብልቶቻችሁ ሊቀደሱ ለጽድቅ ባሪያዎች አድርጋችሁ አሁን አቅርቡ።\n\tየኃጢአት ባሪያዎች ሳላችሁ ከጽድቅ ነፃ ነበራችሁና። (ሮሜ 6፥19-20)
ይህ ጥቅስ ራስን መስጠት ወደ ባርነት እንደሚመራ ያስተምረናል፡፡ “የሰውነታችንን ክፍሎች” ለአመፃ ካቀረብን፣ የኃጢአት ባሪያዎች እንሆናለን፡፡ አንዳንዶች ራስን በራስ ማርካት “ከውጥረት ተንፈስ ያረገናል” ስለዚህም የትዳር ጓደኛችን ባይኖርም በነፃነት እንንቀሳቀሳለን ወይንም ከከፋ የፍትወተ ስጋ ተግባር የተጠበቅን እንሆናለን ይላሉ፡፡ ራስን በራስ ማርካት “ውጥረትን የሚያቀልልልን” ለጊዜው ነው፡፡ ውጥረቱ ብዙም ሳይቆይ ይመጣል ስለዚህም ራስን በራስ የማርካቱ ፍላጎት መልሶ መላልሶ ይመጣል፡፡ ይህም ማለት በቀላሉ ለሥጋ ባርነት ታልፈን ተሰጠን ማለት ነው፡፡ ሰውነታችንን ግን ለፅድቅ ካስገዛን ግን፣ የጽድቅ ባሪዎች እንሆናለን፡፡ ስለዚህ፣ ሰውነታችሁን ሕያው መስዋዕት አድርጋችሁ አቅርቡ፤ ብልቶቻችሁንም ለእግዚአብሔር መስዋዕት አድርጋችሁ አቅርቡ እናም የክርስቶስ ባሪያዎች መሆናችሁ ከራስ ልቅ ምኞት ነፃ እንድትሆኑ ያደርጋችኋል፡፡\n\tራስን በራስ ማርካትን ጥብቅና ሊቆምለት የሚሻ ሌላው ሙግት ደግሞ፣ ነገሩ እንደ ምግብ አመጋገብ ዓይነት ነው፤ ራሳችንን ልቅ ካደረግን፣ ባሪያዎች እንሆናለን፡፡ ማድረግ ያለብን የምግብ ፍላጎታችንን ለመቆጣጠር መሞከር ነው እንጂ መብላት ማቆም አይደለም፡፡ እንግዲያው መብላት ኃጢአት እንዳልሆነ ሁሉ፣ ራስን በራስ ማርካትም ኃጢአት አይሆንም፤ የሚያስፈልገን ባሪያ እንዳያደርገን መጠንቀቅ ነው፡፡ ይህ መከራከሪያ ትልቅ ችግር አለበት፡፡ ችግሩም፡ መብላት ስነ-ሕይወታዊ ህግ ነው፡፡ ካልበላን እንሞታለን፡፡ ግብረ-ሥጋ ግን ሥነ-ሕይወታዊ ግዴታ አይደለም ይልቁኑ መሻት ነው፡፡\n\n\tእንደ ሥጋ ፈቃድ የሚኖሩ የሥጋን ነገር ያስባሉና፥ እንደ መንፈስ ፈቃድ የሚኖሩ ግን የመንፈስን ነገር ያስባሉ። (ሮሜ 8፥5)\n\n\tራስን በራስ ማርካት ልቦና በሥጋ ፍላጎት ላይ እንዲያርፍ ያደርጋል፣ የራቁትነትን እና የፍትወተ ሥጋ ምስልንም በልብ ውስጥ ይቀርፃል፡፡ ራስን በራስ ለማርካት በተሞከረ ቁጥር፣ ምስሉ ግልፅ እየሆነና ውጥረቱም እየናረ ይሄዳል፣ ሰይጣንም የሃሳብ ግዛት የሚመሠርትበት መሣሪያ ይሆንለታል፡፡ (2ኛ ቆሮንቶስ 10፥3-5)\n\tበሥጋ ያሉትም እግዚአብሔርን ደስ ሊያሰኙት አይችሉም። (ሮሜ 8፥8)\n\n\tራስን በራስ የማርካት እውነተኛ ችግር ይህ ነው፡ ራሳችሁን በራሳችሁ ማርካት ስትሞክሩ፣ ደስ የምታሰኙት ራሳችሁን ብቻ ነው፡፡ ያላችሁት በሥጋ ስለሆነ ድርጊቶቻችሁ እግዚአብሔርን ደስ አያሰኙም ይልቁኑ የፍትወት ባሪያ ትሆናላችሁ፡፡ ብልቶቻችሁንም የኃጢአት ባሪያዎች አድርጋችሁ ታቀርባላችሁ ልቡናችሁም የሚያሰላስለው የስጋ ፍላጎታችሁን ብቻ ነው፡፡\n\n\tከሥጋ ባርነት ነፃ የምንሆንበት መንገድ አለ፣ ስለዚህም ሰበብ ልንደረድርለትና “ለተወሰኑ ችግሮች ተቀባይነት እንዲኖረው” ልንሟገትለት እኛንም የሚያምኑንን ሰዎች ወደ ባርንት ልንገፋፋቸው አይገባም፡፡\n\n\tነገር ግን እላለሁ፥ በመንፈስ ተመላለሱ፥ የሥጋንም ምኞት ከቶ አትፈጽሙ።
ሥጋ በመንፈስ ላይ መንፈስም በሥጋ ላይ ይመኛልና፥ እነዚህም እርስ በርሳቸው ይቀዋወማሉ፤ ስለዚህም የምትወዱትን ልታደርጉ አትችሉም። (ገላ 5፥16-17)\n\n\tራስን በራስ ማርከት ኃጢአት የሚሆነው ለምንድን ነው? ኃጢአት የሚሆንበት ምክንያት ራሳችንን ለማርካት ስንሞክር “የሥጋን ምኞት መፈፀማችን” ሲሆን በመንፈስ ስንመላለስና ስንኖር ልናደርገው የማይገባን ነው ማለት ነው፡፡ ነጥቡን ግልፅ እናድርገው፡፡ በመንፈስ ስንመላለስና በእምነት ስንኖር፣ የሥጋን ምኞት አንፈፅምም፡፡\n\tለአንተ ያለህ እምነት በእግዚአብሔር ፊት ለራስህ ይሁንልህ። ፈትኖ መልካም እንዲሆን በሚቈጥረው ነገር በራሱ ላይ የማይፈርድ ብፁዕ ነው።\n\tየሚጠራጠረው ግን ቢበላ በእምነት ስላልሆነ ተኮንኖአል፤ በእምነትም ያልሆነ ሁሉ ኃጢአት ነው። (ሮሜ 14፥22-23)\n\n\tራስን በራስ ማርካት ኃጢአት ነው ምክንያቱም ከእምነት የሚመነጭ አይደለምና፡፡ የሚያስፈልገኝን ሁሉ እንደሚሰጠኝ እግዚአብሔር በሰጠኝ ተስፋ ላይ አልታመንም (ፊልጵስዩስ 4፥19)፣ ከፈተና የምወጣበትን ምንገድም ማየት አልችልም (1ቆሮ 10፥13)፣ ከውድቀትም አይጠብቀኝም (ይሁዳ 24)፣ ይልቁኑ የሥጋን ምኞት ለማርካት የተሰጠሁ እሆናለሁ፡፡\n\n\tከዚህ ፈተና ነፃ የሚወጣበት መንገዱ ዘወትር ሙሉ በሙሉ እና በፍፁምነት መቃወም ነው፡፡ የረከሰ አስተሳሰብ እንዲኖረን ከሚያደርጉ ሁኔታዎች ራሳችንን ልናርቅ፣ ራሳችንን በእግዚአብሔር ቃል ውስጥ በጥልቀት ልናስገባ እና ባለትዳር ከሆንን፣ የግብረ ሥጋ እርካታ ለማግኘት ወደ ትዳር ጓደኛችን ልንመለስና ከኃጢአት እስረኝነት ነፃ ሆነን ልንመላለስ ይገባል፡፡ ራስን በማስደሰት ፈተና ላይ “በሩን ከቆለፍንበት”፣ “ላይከፈትም ከከረቸምነው” ደግሞም “ጠባቂን” ካቆምን፣ በእርግጥም ከእርሱ ነፃ እንወጣለን (ዮሐ 8፥36)፡፡\n\n\tሰዎች እግዚአብሔር በጉዳዩ ላይ ዝም ማለቱን ተገን አድርገው “ራስን በራስ ማርካት በመጽሐፍ ቅዱስ ውስጥ አልተጠቀሰም” ስለዚህም ፈቅዷል ማለት ነው ብለው ሲነግሩኝ፣ ቃሉ በቀጥታ ስላለመጠቀሱ የምስማማ መሆኔን እነግራቸውና እግዚአብሔር ፈቅዶት ቢሆን ኖሮ ሊጠቀስ ይገባ ነበር በማለት እንዲያስተውሉ እረዳቸዋለሁ፡፡ ለምሳሌ፣ ይህንን ምንባ እንመልከት፡\n\tላላገቡና ለመበለቶች ግን እላለሁ። እንደ እኔ ቢኖሩ ለእነርሱ መልካም ነው፤ ነገር ግን በምኞት ከመቃጠል መጋባት ይሻላልና ራሳቸውን መግዛት ባይችሉ ያግቡ። (1ቆሮ 7፥8-9)\n\n\tግዚአብሔር ራስን በራስ ማርካትን ሊጠቅስ ቢገባው ኖሮ ሊጠቅሰው የሚገባ ምቹ ስፍራ ይህ ነበር ወይንም ቢያንስ ቢያንስ ራስን ስለማርካት ይናገር ነበር፣ በመሠረቱ አማራጭ ሆኖ ሊቀርብ ይችል ነበር፡፡ ጳውሎስም፣ “በፍትወት ከመቃጠል ይልቅ ራሱን በራሱ ቢያረካ ይሻላል” በማለት መጥቀስ ይቀለው ነበር፡፡ ግን አላደረገውም፣ ራስን በራስ ማርካት የሚለውን ቃል አልጠቀሰም ወይንም ራስን በራስ ከፍትወተ ስጋ ስለ ማሳረፍ ፍንጭም አልሰጠም፡፡ ይህ በፍትወት መቃጠል የተፈቀደለት መተንፈሻ ከትዳር ጓደኛ ጋር የግብረ ሥጋ ግንኙነት መፈፀም ብቻ ነው፡፡ የግብረ-ሥጋ ግንኙነት ከትዳር ውጪ የተዛባ ተግባር ስለሆነ ሊወገድ ይገባዋል፡፡\n\n\tእግዚአብሔር አብ ስለ ኢየሱስ ክርስቶስ፣ እንዲህ ብሏል፣ “በእርሱ ደስ የሚለኝ የምወደው ልጄ፣ ይህ ነው”፡፡ ለምን? ምክንያቱም እስከ ሞት ድረስ፣ በመስቀልም ተሰቅሎ እስከ መሞት ድረስ ታዝዟልና፡፡ ስለዚህ በየዕለቱ መስቀላችንን በመሸከም እስካልተከተልነው ድረስ ደቀመዛሙርቱ ተብለን ልንጠራ አይገባንም፡፡ መስቀላችንን መሸከም ማለት፣ ሥጋችንን መስዋዕት ማድረግ እንጂ መሻቱን ልናረካለት አይገባም፡፡ ይህም ማለት ለራስ መሞት፣ እንጂ ሥጋን ደስ ማሰኘት አይገባም ማለት ነው፡፡ በዚህ ረገድ ስለ ኢየሱስ ክርስቶስ መስቀል አብዝተን ልንማር ያስፈልገናል፡፡ መስቀል የአንድ ሰው ሥጋ መሰቀሉን እንጂ “በቁጥጥር ስር መዋሉን” አያመለክተንም፡፡ መስቀል “ውጥረትን ስለማርገብ” ሳይሆን ደምን እስከ ማፍሰስ ድረስ ስለ መጋደል ይነግረናል፡፡ ራስን በራስ ማርካት በአንዳንድ ሁኔታዎች እንዲፈቀድ ማድረግ፣ እኛ ክርስቲያኖች ለራሱ የሞተውን እርሱን እንድንከተል የታዘዝንበትን መስቀሉነ መካድ ነው፡፡\n\n\tየነገሩ እውነታ ለመቆጣጠር ከመሞከር ይልቅ ሙሉ በሙሉ መስቀል የሚቀልል መሆኑ ነው፡፡ ለስጋ ጥቁት ቀዳዳ የምንሰጥ ከሆነ፣ የረከሱ አስተሳሰቦቻችንን ያቀጣጥላቸዋል ደግሞም ያተነክራቸዋል፣ ደግመን ደጋግመን እንድናደርገውም ያነሳሳናል ነገሩም ቀለል እያለን ይመጣል፡፡ ስለዚህ ሥጋን ለመቆጣጠር ከመሞከር ይልቅ የራስን በራስ እርካታ ጨርሶውኑ ልንክደውና ልንቃወመው ይገባል፡፡ ቅዱሳት መጻሕፍት ሥጋችንን እንድንቆጣጠር ምንም ትዕዛዝ አልሰጠንም፣ እንድንክደው እና እንድንሰቅለው ግን ብዙ ጊዜ አዝዞናል፡፡\n\n\tእንግዲያው፣ በዚህ ርዕስ ረገድ ተግባራዊ እንሁን፡፡ አብዛኞቻችን ለአቅመ አዳም ወይንም ለአቅመ ሔዋን የደረሱ ልጆች አሉን ራሳቸውን በራሳቸው ለማርካት እንደሚሞክሩም እናውቃለን፡፡ ከእነርሱ ጋር እንዴት በጉዳዩ ላይ መወያየት እንችላለን?\n\n\tበመጀመሪያ፣ ስለ መስቀሉ መግለጫ እንስጣቸው፡፡ ኢየሱስ ክርስቶስ ሕይወቱን ስለ እኛ አሳልፎ እንደሰጠ እና እኛም ሕይወታችንን አሳልፈን እንድንሰጥ እንደሚጠብቅብን ለልጄ እነግረዋለሁ፡፡ ሰውነቱንም ለአብ መስዋዕት አድርጎ አቅርቧል፣ እኛም በመንፈስ ቅዱስ ኃይል፣ ሰውነታችንን ሕያው መስዋዕት አድርገን ማቅረብ እንችላለን፡፡ ኢየሱስ የሥጋውን ምኞት እንዲያረካ በሰይጣን በተፈተነ ወቅት፣ ሥጋውን በመስቀል ላይ በሚስማር በመጠረቅ ፈተናውን እንዳሸነፈ እንነጋገራለን፡፡ በተመሳሳይ መንገድ እኛም ሰውነታችንን ለኃጢአት ሙት እንደሆነ ልንቆጥር ይገባናል፡፡ ብልቶቹን ለኃጢአት ባሪያ አድርጎ ካቀረበ፣ ራስን በራስ ለማርካት መጣር የሚያስከትልበትን ባርነት በግልጽ እነግረዋለሁ፡፡ የሚሰሙት ስሜቶች ከእግዚአብሔር የተሰጡና በጋብቻ ውስጥ ደስ እንዲሰኝባቸው እንጂ ለራስ ወዳድነት እንዳልታቀዱ እነግረዋለሁ፡፡ ክርስቶስን መከተል ማለት ራስን በራስ ማርካትን ምርጫ ማድረግ አለመሆኑን ይረዳል፡፡ ፈተና በሚመጣበት ወቅት፣ ለመቆጣጠር ወይንም ለምኞቱ አልፎ ከመሰጠት ይልቅ ጨርሶውኑ እንደ አማራጭም እንዳይቆጥረው ማድረጉ የሚቀልለው ሆኗል፡፡\n\n\tበስተመጨረሻ፣ ምርኮኞቹን ነፃ ማውጣት በተሰኘው ፕሮግራማችን ያገኘነውን ምስክርነት በማቅረብ ላጠናቅቅ፡፡ ምስክርነቱ የንፅህና ጎዳና የተሰኘውን ኮርስ የመጨረሻ ሳምንት ከሚካፈልና ራስን በራስ ለማርካት ከመሞከር ባርነት ነፃ ከወጣ በሳል ሰው የተገኘ ነው፡፡ ምስክርነቱም እነሆ፡\n\n\t“ችግሬ የጀመረው የወጣቶች መጋቢያችን መጽሐፍ ቅዱስ ራስን በራስ ስለማርካት ምንም ስለማይናገር፣ እግዚአብሔር አልኮነነውም ማለት ነው ብሎ በነገረኝ ወቅት ነው፡፡ ወደፊት የትዳር ጓደኛችን ከምትሆነው ጋር የሚኖረንን ግንኙነት እያሰብን ራሳችንን ለማርካት ከሞከርን ጉዳዩ ኃጢአት አይሆንም ብሎ ነገረን፡፡ ራሴን በራሴ ለማርካት የመሞከሩን ሥራ በሳምንት አንድ ቀን ብቻ በማድረግ ቀስ በቀስ ነው የጀመርኩት፡፡ ሥጋን ከመካድ ይልቅ፣ ለኃጢአት ታልፌ የተሰጠሁ ያህል ኩነኔ ይሰማኝ ጀመር፡፡ መጋቢዬ ግን በትክክል ከተጠቀምሁበት ከግብረ ሥጋ ወንጀል የምጠበቅበት መሣሪያ መሆኑን ነው የነገረኝ፡፡ ተላላ ነበርሁና፣ አመንሁት፡፡ ብዙም ሳልቆይ ብልቶቼን ለሥጋ ፍትወት አሳልፌ መስጠቴ የፍትወት ስሜቴን እንደማይቀንሰው ወይንም ከጫናውም እንደማይገላግለኝ ተረዳሁ፡፡ በተቃራኒው ግን ራሴን በራሴ ለማርካት በሞከርኩት ቁጥር የበለጠ ተነከርኩበት፡፡ ”\n\tአንድ ቀን ወደ እርሻው በሚወስደው መንገድ ዘወር ብዬ ራሴን የማርካት ሙከራዬን እንደጨረስሁ፣ የገጠመኝ ምን እንደሆነ በውል አላወቅሁም፣ ያን ቀን ለሦስተኛ ጊዜ ማድረጌ ሲሆን፣ እንደ ሆነ ነገር ሲጫነኝ የዚያ ተግባር ባሪያ መሆኔ ታወቀኝ፡፡ በሃይማኖት ባለሥልጣነት ሙሉ ይሁንታ ባለማወቅ የተጀመረ ነገር፣ በውስጤ ያለችውን መንፈሳዊ ሕይወት ደብዛዋን አጠፋት፡፡\n\tያ መጋቢ ምንም እንኳን ታዋቂ ባያደርገውም እውነተኛውን ቃል ቢሰብክ ምንኛ ጥሩ ነበር ብዬ ተመኘሁ፡፡ ራሴን እስካልካድሁና መስቀሉንም ዕለት ዕለት እስካልተሸከምሁ ድረስ የእርሱ ደቀ መዝሙር ልሆን እንደማይገባኝ አብራርቶልኝ ቢሆን ብዬ ተመኘሁ፡፡ ስለ ባርነት መርሆ ነግሮኝ ቢሆን ማለትም ራሴን ለሰጠሁበት ነገር ባሪያ እንደምሆን ምናለ በነገረኝ ብዬ ተመኘሁ፡፡ እቆጣጠረዋለሁ ብዬ ራሴን ከማታለል ይልቅ፣ ወይንም በተወሰኑ ሁኔታዎች ብቻ እጠቀምበታለሁ ብዬ እንደ አማራጭ ልይዘው ከመሞከር ይልቅ ራስን በራስ ማርካትን ፈፅሞ መጠየፍ እንደሚቀልል ግልጥና ቀላ አድርጎ ቢያቀርብልኝ ተመኘሁ፡፡ “መጽሐፍ ቅዱስ አልጠቀሰውም” የሚለውን ርካሽ ቃል ከመጠቀም ይልቅ፤ መጽሐፍ ቅዱሳዊ መርሆችን ቢያስተምረኝ ጥሩ ነበር፡፡\n\tየቀደመውን እረኛዬን መውቀስ አልሻም፤ አሳቹ ልቤ የሚሰብከውን መስማት ደስ ይለው ነበር እናም ለራሴው ድርጊት ተጠያቂው እኔ ነኝ፡፡ ሰበብ ፈጥሬ ላፀድቀው ከመሞከር ይልቅ እንድክደውና እንድሰቅለው ሊረዳኝ የሚችል የእግዚአብሔር ሰው ባገኝ ብዬ ተመኘሁ፡፡\n\tይህንን ፅሁፍ ልንደመድም ስንቃረብ በንፅህና ጎዳና ኮርስ ላይ ሌላ አንድ ሰው ገጠመን፡፡ ይህ የ17 ዓመት ወጣት እንዲህ ፅፏል፡\n\t“ወስጤ በተነሳሳበት ወቅት ሁሉ፣ ራስን በራስ የማርካት ፍላጎቴን መቋቋም አልችልም፡፡ ለረጅም ዓመታት ልፋለመው ሞከርኩ፣ ምንም እንኳን ጥቂት ጊዜያዊ ድሎችን ባገኝም፣ ጨርሶውኑ ድል መንሳት ግን አልቻልሁም፡፡ ህይወቴን በሙሉ ለክርስቶስ መኖር ምኞቴ ነው፣ ይህን አረመኔ ድል እስካላደረግሁት ድረስ ግን ተግባራዊ ሊሆን አይችልም፡፡ ለወደፊቷ ሚስቴ ታማኝ መሆን እሻለሁ ግን በዚህ ጎዳና ላይ ከዘለቅሁ፣ ይህ ምኞቴ ግን እውን ሊሆን አይችልም፡፡”\n\tራስን በራስ ለማርካት መሞከር የባርነት በር ነው! እግዚአብሔር ለዚህ ወጣት በክርስቶስ ነፃነትን ይስጠው፡፡\n\tአዎን፣ ከዚህ አረመኔ የኃጢአት ልማድ ነፃ መሆን ይቻላል፡፡ በእግዚአብሔር ጸጋ፣ ዲያቢሎስን መቃወምና ሥጋችንንም መርታት እንቸችላለን፡፡ ወደ ኢየሱስ ክርስቶስ ልንመጣና የእርሱን ብርቱ እርዳታ ልናገኝ፣ ለትዳር ጓደኛችን ልናሳይ የሚገባንን ፍቅር መስረቃችንን ልናቆምና በምትኩ ቅዱሳት መጻሕፍት እንደሚያስተምሩን ወደ ትዳር ጓደኛችን ፊታችንን ልንመልስ ይገባናል፡፡ በዚህም በሰውነታችን እግዚአብሔርን ማክበር እንችላለን፡፡ ላጤዎቹ ደግሞ ለራስ ደስታ ከመኖር ወደ ክርስቶስ ዘወር ሊሉና በሚያስፈልጋቸው ወቅትም ከእርሱ ብርቱ እርዳታን ሊያገኙ ይገባል፡፡ በክርስቶስ ኃይል እኛን ባሪያ ለማድረግ የሚታገሉትን የጨለማ ኃይላት ድል እናደርጋለን፡፡ በኢየሱስ ነፃነት ይገኛል፣ ያም እውነተኛና ለዘላለም የሆነ ነፃነት ነው፡፡ ራሳችንን በራሳችን በማርካት ደስ ለመሰኘት ከመሞከር ይልቅ፣ ሰውነታችንን ሕያው መስዋዕት አድርገን ለጌታ የምናቀርብበትን ጸጋ እግዚአብሔር ይስጠን፣ ያገባን ከሆንንም ወደ ትዳር አጋራችን እንመለስ፡፡\n\tከማይክ ክለቨል እና የስራ ባልደረቦቹ ከSettingCaptivesFree.com የተወሰደ።\n\n\n\n
</string>
    <string name="twenty2" formatted="false">\n\n\tአንዲት የኮሌጅ ተማሪ የወሲብ ፊልም ሱስ ልምዷን ካካፈለችው የተወሰደ\n\n\tአሥራ ሥምንት ዓመቴ ነው። አልፎ አልፎ ከሚታይብኝ የእፍረት ስሜት በቀር በራሴ የመተማመን ስሜት ያለኝ ነኝ። ዕድገቴ ሙሉ በቤተ ክርስቲያን ውስጥ ነው። በቤተ ክርስቲያናችን አንድ የአምልኮ ዝማሬ መሪዎች ቡድን ሲቋቋም በመዘምራን ቡድኑ ውስጥ ከበሮ እንድጫወት ስጠየቅ አኔም በእሽታ ተቀብዬ ከመዘምራን ቡድኑ ጋር ተቀላቀልሁ። ሕይወት እጅግ መልካም ነበር ። ውስጤ ግን ባዶ ነው።\n\n\tወደ ሁለተኛ ደረጃ ትምህርት ቤት ስገባ ይህ በውስጤ የነበረው ባዶነት የበለጠ እየሰፋ መጣ። ስለዚህ ይህን ባዶነቴን የሚሞላልኝን ነገር ፍለጋ ቀጠልኩ። ምንም ነገር አያረካኝም ነበር። ይህንኑ ርካታ ፍለጋ አንዳንድ ትናንሽ ነገሮችን ማድረግ ሞከርኩ። አጫሽ ከነበረው አጎቴ ሲጋራዎችን መስረቅና ማጨስ ጀመርኩ። ሆኖም ይህ ርምጃዬ ምንም ፈቅ አላለም ሕይወቴን አልለወጠም፤ ባዶነቴንም አልሞላም። ያም ሆኖ በቀላሉ ተስፋ አልቆረጥኩም። እኔኮ ጄኒፈር ነኝ እንደብረት ጠንካራ ! እንዴት በቀላሉ እጄን እሰጣለሁ። የምፈልገውን እስካገኝ ድረስ እረፍት የለኝም። አብዛኛው ሰው በቀላሉ የማያውቀውን ኮምፒውተር የመጠቀም ችሎታ አለኝ። ይኼኔ ነው የምፈልገውን ያገኘሁት። ያም የወሲብ ፊልም።\n\n\tዬሄ ነገር ሱስ ሆኖብኝ አረፈው:: በእርግጥም ይህ በሽታ በሕይወቴ ውስጥ ወሲብን የሚተካ አልነበረም። ባይገርማችሁ ወንድ የማላውቅ ድንግል ነበርኩ፤ አሁንም ድንግል ነኝ። ይህን ነገር ግን የተጠቀምኩበት እንደው ዝም ብዬ በሕይወቴ ውስጥ የሚሰማኝን የቦዶነት ሕይወት ቢሞላልኝ ብዬ ነው። ትንሽ ትካዜ ሲሰማኝ ወይም ሲከፋኝ። ቀኑም እየደበረኝ ሲመጣ፤ በቀላሉ ወደ መኝታ ቤቴ ገብቼ በሬን እዘጋና፣ በዚህ በማየው ፊልም ራሴን እያከምኩ እዝናናለሁ። መልካም ስሜቴ ተመልሶ ይመጣል። ነጻ ነው ፤ ጉዳት የለውም ፤ በጊዜው የማስበው እንደዛ ነበር። እንደዚህ እንደማደርግም ማንም አያውቅም። የማየው የማይበቃኝና ጥማቴን የማያረካልኝ ስለሆነ በየጊዜው ኢንተርኔት ከፍቼ ማየት የዘወትር ተግባሬ ሆነ። ልክ በቀላሉ ገብቶ ወደ ከባዱ አደንዛዥ እጽ እየተለመደ እንደሚገባ ሁሉ እኔም እግዚአብሔር እስኪደርስልኝ ድረስ ልማዴ ባደረብኝ የወሲብ ፊልም ማየት ሱስ የተነሳ የበለጠ ማየት የሚያስችለኝን ድረገጽ ሳስስ መቆየት ነበር።\n\n\tመቼ ፣እንዴት፣ለምን እንደሆነ እስካሁን በርግጥም አልገባኝም (የእግዚአብሔር ጣልቃ ገብነት አስፈላጊነት የማያጠያይቅ ቢሆንም) አንድ ቀን በድንገት እያደረግኩ ስላለው ነገር ራሴን መጠየቅ ጀመርኩ? ሕይወቴን እያበላሸሁትና ልወጣ ወደ ማልችለው አዘቅት ውስጥ እየገባሁ እንደሆነ እየተገለጠልኘ መጣ። ይህም ሰጋቴ ሆነ። አባቴ አጫሽ ነበር ፤ ሲያቆም ግን በሂደት ሳይሆን በአንድ ጊዜ ነው ቁርጥ አድርጎ ያቆመው። ይህን አውቃለሁና እኔም እንደዚያ ቁርጥ አድርጌ ማቆም እንዳለብኝ ተገነዘብሁ። በዛውም በውስጤ ሲያባዝነኝ የነበረውን የውስጤን ባዶነት መሙላት የሚችለው እግዚአብሔር ብቻ እንደሆነ ተረዳሁ። ከዛም ተነስቼ በኮምፒውተሬ ውስጥ ያጠራቀምኳቸውን የወሲብ ፊልሞች ፋይሎች ሁሉንም አንድም ሳላስቀር ደመሰስኳቸው። በዝርዝር የያዝኳቸውን የወሲብ ድረገጾችንና የምሥጢር ቁልፎችንም ሁሉንም ሰረዝኳቸው። እንደገና ወደ ኋላ መመለስ አልፈለግኩም። ስጀምር ጉዳት አልባ የመሰለኝ ነገር ኋላ ላይ እግር ተወርች አስሮ ሱሰኛው እንዳደረገኝ አውቃለሁ።\n\n\tከጥቂት ጊዜ በኋላ ወደ አንድ የክርሰቲያኖች የሱባኤ ስብሰባ ላይ ሄድኩኝ። በሕይወቴ ያየሁት ለውጥ እጅግ በጣም አስደነቀኝ። ይህን ዓይነቱን ለውጥ እግዚአብሔር በአፋጣኝ በሕይወቴ ይፈጽማል የሚል ግምት አልነበረኝም። በዚያ በሱባኤ ቆይታዬ ላይ እንደገና ሕይወቴን ለጌታ ለኢየሱስ ክርስቶስ አሳልፌ ሰጠሁኝ። ይህም ማለት ለእግዚአብሔር እንደገና እንዲህ አልኩት፡- «በፍጹም ሙሉ በሙሉ ለአንተ መኖር እፈልጋለሁኝ፤ በ2ኛ ቆሮ 5፥17 ላይ « ስለዚህ ማንም በክርስቶስ ቢሆን አዲስ ፍጥረት ነው፤ አሮጌው ነገር አልፎአል፤ እነሆ፥ ሁሉም አዲስ ሆኖአል። » ተብሎ እንደተጻፈው አዲስ ፍጥረት መሆን እፈልጋለሁኝ ባሳየኸኝ ፍቅር ሕይወቴ እንዲለወጥ እፈልጋለሁ ። አልኩት ። በኢሣ 64፥6 ላይ « ሁላችን እንደ ርኩስ ሰው ሆነናል፥ ጽድቃችንም ሁሉ እንደ መርገም ጨርቅ ነው ሁላችንም እንደ ቅጠል ረግፈናል፥ በደላችንም እንደ ነፋስ ወስዶናል። » ተብሎ በቃሉ እንደተጻፈው ብዙ እግዚአብሔርን የሚያሳዝኑ ነገሮች እንዳደረግሁ አውቃለሁ። ብቃት ሳይኖረኝ እንኳ ጽድቅ የመሰለ ነገርም ለማድረግ ደፍሬአለሁ ። ይሁንና የእግዚአብሔር ምህረት ታላቅ እንደሆነም አውቄያለሁ። በእኛ ሥራ ሳይሆን በምህረቱ ብዛት እንደምንድን ተረድቻለሁ። በቲቶ 3፥4-5 « ነገር ግን የመድኃኒታችን የእግዚአብሔር ቸርነትና ሰውን መውደዱ በተገለጠ ጊዜ፥እንደ ምሕረቱ መጠን ለአዲስ ልደት በሚሆነው መታጠብና በመንፈስ ቅዱስ በመታደስ አዳነን እንጂ፥ እኛ ስላደረግነው በጽድቅ ስለ ነበረው ሥራ አይደለም፤» ተብሎ የተጻፈውም ለዚህ ነው። ከዚያም ቀን አንስቶ ለእግዚአብሔር አምላኬ ቁርጠኝነቴን ገለጽሁ። ዓለምና እኔ የምናስበውን ሳይሆን እርሱ ብቻ የሚያስበውን ነገር ለእርሱ ክብር በሕይወቴ ለመፈጸም ቆረጥኩ።\n\n\tበዛ የሱባኤ ስብሰባ ሐይወቴ የተለወጠበትን መንገድ እስካሁን ሳስበው ደስ ይለኛል። እግዚአብሔር አምላክ እንደሚወደኝ አውቃለሁ ግን ይህን ያህል ብዬ ግን አላሰብኩም ነበር። በዙርያዬ በግራም በቀኝም ሆነው የሚያገለግሉኝ ብዙ ሰዎች ነበሩ። ለኔ ሲጸልዩልኝ ፣ ምክር ሲለግሱኝ፣ ፍቅራቸውን ሲገልጹልኝ ሳይ በጣም ነው የተደነቅሁት። ግን ፈጽሞ የማያውቁኝ ለምንድነው የወደዱኝ? መጽሐፍ ቅዱስ በ1ኛ ዮሐንስ 4፥19 ላይ እግዚአብሔር አስቀድሞ ስለወደደን እንደሆነ ይነግረናል። ስለዚህ የወደዱኝ እግዚአብሔር እነሱን የወደዳቸውን ፍቅር ከውስጥ ሲሰማቸው ሊወዱኝ ቻሉ። እኔም አሁን ያ የእግዚአብሔር ፍቅር ከውስጤ እየተሰማኝ ነው። ይህንን ፍቅር ለዓለም ሁሉ አካፍላለሁ። ካገኘሁት ፍቅር በተጨማሪ በአምልኮ መዝሙሬ ውስጥ ከዚህ በፊት ተለማምጄ በማላውቀው መንገድ እግዚአብሔርን ማምለክ ችያለሁ። የድሮ ክርስቲያኖችን ቀርቤ ጓደኞቼ አደረግኳቸው አዳዲስ የጌታ ልጆችንም አገኘሁ። ከዛ የሱባኤ ስብሰባ በኋላ ኡየሱስ ክርስቶስ በፊቴና በተግባሬ ያንጸባርቅ ነበር። በየዕለቱ እግዚአብሔር አምላኬን የማመሰግንበት ጉዳይ አላጣም። በውስጤ ምንም ባዶ የለም። ብቸኝነትም የለም። ኃዘንም ጠፍቷል። ፍርሃትም ከውስጤ ተወግዷል። መዝሙረኛው በ119፥62 ላይ « ስለ ጽድቅህ ፍርድ፥ በእኩለ ሌሊት አመሰግንህ ዘንድ እነሣለሁ።» እንዳለሁ እኔም በቀንም በሌሎት እግዚአብሔር በምሥጋናና በዝማሬ ሞላኝ።\n\n\tአሁን የሚሰማኝ ይህ ነው። እኔንና ጓደኞቼን ሕይወታቸንን ስለለወጠ ልክ በእኩለ ሌሊት ለምሥጋናና ለዝማሬና ለዓምልኮ እንደሚነሳ ሰው ዓይነት ስሜት ይሰማኛል። አግዚአብሔር ሲለውጥ ብትሸመግሉም ሆነ ወጣት ብትሆኑም ምንም ልዩነት አይኖረውም። አንድ ዓይነት ነው። ለዚህም ነው ሃዋሪያው ጳውሎስ ጢሞቴዎስን «ይህን እዘዝና አስተምር። በቃልና በኑሮ በፍቅርም በእምነትም በንጽሕናም ለሚያምኑቱ ምሳሌ ሁን እንጂ፥ ማንም ታናሽነትህን አይናቀው።» 1ኛ ጢሞ412 በማለት የመከረው።\n\n\tወገኔ ! ዛሬ ሙሉ በሙሉና ፍጹም ሕይወትህን ለክርስቶስ እንድትሰጥ እመክርሃለሁ። የዘላለም ሕይወት ታተርፋለህ እንጂ ምንም የምታጣው ነገር አይኖርም ። ሃዋሪያው ጳውሎስ በሮሜ 6፥23 ላይ፡- « የኃጢአት ደመወዝ ሞት ነውና፤ የእግዚአብሔር የጸጋ ስጦታ ግን በክርስቶስ ኢየሱስ በጌታችን የዘላለም ሕይወት ነው።» እንዳለ፣ ይህን የዘላላም ሕይወት የሆነውን የእግዚአብሔርን ነጻ ሥጦታ ተቀበልና ከዘላለም ኩነኔ ዳን። ወደ ጌታ ወደ አምላክህ ና አንተ ለዘላለም የእርሱ ነህና። ዓለም ሁሉ ሲለወጥብህና ፊቱን በአንተ ላይ ሲያዞር ካንተ ጋር የሚሆነው እግዚአብሔር ብቻ ነው ። ምክንያቱም እርሱ ያለ የነበረ ወደፊትም የሚኖር ነውና።\n\tከጀነፈር ፁሁፍ ትርጉም የተወሰደ\n\n\n\n</string>
<string name="twenty3" formatted="false">\n\n\tጥያቄ. ቅድመ ጋብቻ የወሲብ ልምምድ ስህተት ነውን? እናንተ ክርስቲያኖች ይህ የደስታ ምንጭ ፣ ጨዋታና መዝናኛ የሆነውን ወሲብ ለምን ስህተት ነው ትላላችሁ? እግዚአብሔር መልካም ነው ያለውን እናንተ ለምን አትደሰቱበትም ?\n\n\tየኛ መልስ፡  ግልጽ ለማድረግ አንድ ምሣሌ እናንሳ፤ መኪና መንዳት ስህተት ነውን? በፍጹም ስህተት አይደለም። ለአሥራ ሦስ ዓመት ልጅ መኪና እንዲነዳ መፍቀድና መስጠት ስህተት ነውን ? አዎ ስህተት ነው። ለልጁ ጨዋታና ደስ የሚያሰኘው ልምምድ ሊሆን ቢችልም የእርሱንና የሌሎችን ሕይወት አደጋ ውስጥ መጣል ስለሆነ ፈጽሞ ስህተት ነው።\n\n\tወሲብ በባልና በሚስት መካከል የሚያስደስት ልምምድና ጨዋታ ሆኖ ቢፈጸም ስህተት ነውን ? ፈጽሞ ስህተት አይደለም። ወሲብ ካልተጋቡት ከሌላ ሰው ጋር እንደ ጫወታና እንደ መዝናኛ ወስዶ መፈጸም ስህተት ነውን ? አዎ ስህተት ነው። ደስ የሚያሰኛና የሚያዝናና ጨዋታ ሊሆን ይችላል። ሆኖም በዚህ ለምምድ ውስጥ በሚያልፉት ሰዎች መካከልብዙ ጊዜ ልብን የሚሰብርና አስደንጋጭ አጋጣሚዎችን ይዞ ይመጣል።\n\n\tፍቅር የተሞላው አምላካችን እግዚአብሔር ሕይወትን በተመለከተ አስደናቂ ጥበቡን እንድናውቅ በሚገባ ገልጾልናል። ኃጢዓት ለጊዜው የሚያስደስትና ጣፋጭ ነው ብሎናል። ስለዚህ ሲሰሩት በወቅቱ የማያስደስት ኃጢዓት ላይኖር ይችላል)። ነገር ግን ደስታ ብቻ ለውሳኔአችን የመጀመሪያውም የመጨረሻውም ግብዐት መሆን የለበትም። ታናናሽ ወንድሞቻችንንና እህቶቻችንን ስንመታቸው ከነርሱ ጋር እንደጨዋታ የምናሳልፈውና የሚሰጠን ጊዜያዊ ደስታ ዋንኛ ጉዳያችን አድርገን እነርሱን ስንደበድብ አንገኝም።\n\n\tእግዚአብሔር እኛ በማንአለብኝነትና በልበ ደንዳናነታችን ወስነን ከምናመጣው እጅግ የሚያስፈራ አደጋና ችግር ሊጠብቀን ይፈልጋል። የእርሱ ፍቅር ፍፁምና ንጹህ ስለሆነ በተሳሳተ ውሳኔ አልፈን የኛን ሕይወትና የሌሎችንም ሕይወት እንድናጠፋና እነዳናበላሽ ሊጠብቀን ይፈልጋል።\n\tወሲብን የፈጠረው እግዚአብሔር አምላክ በጋብቻ ኪዳን ውስጥ ብቻ እንዲፈጸም ለምን ወሰነ? « መጋባት በሁሉ ዘንድ ክቡር ነው ፤ መኝታውም ንጹሕ ይሁን። ሴሰኞችንና አመንዝሮችን ግን እግዚአብሔር ይፈርድባቸዋል። » ዕብራ.13፥4\n\tእግዚአብሄር የቅድመ ጋብቻ ወሲብን የከለከለውእንድንዝናና ስለማይፈልግ ነውን? ወይስ በጋብቻ ውስጥ ለሚገኙ ባልና ሚስቶች ብቻ እርስ በርሳቸው በመዋሃድ ጥልቅ ደስታ እንዲያገኙ ነው? እግዚአብሔር አምላክ ምሪት ሲሰጠን ያነሳሳው ፍጽም ፍቅሩና ርህራሄው ነው።)\n\n\tሰዎች ለጊዜያዊ ደስታና ተዝናኖት ወሲብን ሊጠቀሙበት ይፈልጋሉ፤ ከጊዜያዊ ደስታ የበለጠ ዋጋ ያላቸው ነገሮች ቢኖሩስ? እነደ በራስ መተማመን፤ ለራስ ዋጋ መስጠት፤ ለሌሎች ዋጋ እንደምንሰጥ ማወቅ ያሉትን ማለቴ ነው፡፡ ምናልባትም እግዚአብሔር ግንኙነት ከወሲብ በላቀ ነገር ላይ ሲገነባ የበለጠ አስተማማኝና ጠንካራ ይሆናል ብሎ አስቦም ይሆናል፡፡ ምንም ይሁን ምን የእግዚአብሔር ዕውቀትና ጥበብ ከእኛ እንደሚበልጥ ማወቅና የታመነም እንደሆነ መገንዘብ አለብን። ከዚያም ተቀብለነው በተከተልነው መጠን ዕውነቱ የበለጠ እየተገለጸልን ይሄዳል።\n\n\n\n</string>
<string name="twenty4" formatted="false">\n\n\tጥያቄ፡ «ስለተለያዩ ወሲባዊ ተሳትፎዎች እግዚአብሔር አምላክ የሚለው ነገር ምንድነው? ወሲብን በተመለከተ እግዚአብሔር ያስቀመጠው የሞራል እሴቶች ምንድናቸው? »\n\n\tየኛ መልስ፡  ብዙ ሰዎች ዛሬ ወሲባዊ ተሳትፎአቸውን እያንዳንዱ ሰው በራሱ በሚያወጣው ምደባና እሴት መሠረት መፈጸም ይችላል ብለው ይወስናሉ። በእርግጥም ይህ ውሳኔ አግባብ ይመስላል ምክንያቱም ወሲብ እያንዳንዱ ግለሰብ የግሉ ኃላፊነት ስለሆነ በግሉ ሊወስንበት የሚገባው ጉዳይ ነው። በሌላ በኩል ስንለመለከተው ወሲብ የሁለት ሰዎች ተሳትፎን የሚጠይቅ በመሆኑ፣ እንደ ግለሰብ ውሳኔ በግል ብቻ ደረጃ ሊወጣለት ይገባል የሚለው አካሄድ ደግሞ ብዙ አያስኬድም፤ ያስኬዳል እንዴ?\n\n\tአንዳንዶች የምትወደው ወይንም የሚወዳት ከሆነ ወሲብ ምንም ችግር የለበትም፤ ይላሉ። ሌሎች ደግሞ ወሲብ መልካም የሚሆነው ሁለቱም እንዳቸው ለአንዳቸው ራሳቸውን ሰጥተው በፍቅር ሲከውኑት ነው ይላሉ።ብዙዎች ግን ከጫወታና ከመዝናኛነት ባለፈ ወሲብ ፍቅርም መሰጠትም አያስፈልገውም ይላሉ።\n\n\tበጣም የሚገርመው ግን በወሲብ ጉዳይ ማንም ቢሆን መመርያ ማውጣት የለበትም ፤ከማንም ሰው ወሲብ መፈጸም ምንም ችግር የለበትም ፤ የሚሉ ወገኖች ደግሞ ቁጥራቸው አየበረከተ መምጣቱ ነው።\n\tእናንተስ ምን ታስባላችሁ? ለመሆኑ የሚከተሉትን ሁኔታዎች ሲከሰቱ ፣ ወሲብ ምንም ችግር የለውም ብላችሁ ታስባላችሁ።\n\n
•  በመጀመሪያው ቀን ትውውቅ ወሲብ ቢፈጸም ትክልል ነው ?  አዎ  አይደለም\n
•  ከአራት ወር ትውውቅ በኋላስ ?  አዎ  አይደለም\n
•  ከተመሳሳይ ጾታ ጋር ወሲብ መፈጸም ትክክል ነው?  አዎ  አይደለም\n
•  በቡድን ሆኖ ወሲብ መፈጸም ትክክል ነው?  አዎ  አይደለም\n
•  ከአባትና ከእናት ጋር ወሲብ መፈጸም ትክክል ነው?  አዎ  አይደለም\n
•  ከሰከረ ወይም በዕፅ ከደነዘዘ ሰው ጋር ወሲብ መፈጸም ትክክል ነው?  አዎ  አይደለም\n
•  በግብረ ሥጋ ግንኙነት የሚተላለፍ በሽታ ካለበት ሰው ጋር ግን ሳይነግራችሁ ወሲብ መፈጸም ትክክል ነው?  አዎ  አይደለም\n
•  የኤይድስ በሽታ ካለበት ሰው ጋር ግን ሳይነግራችሁ ወሲብ መፈጸም ትክክል ነው?  አዎ  አይደለም\n
•  ከእህት ወይም ከወንድም ጋር ወሲብ መፈጸም ትክክል ነው?  አዎ  አይደለም\n
•  ከአሥራ አምስት አመት ልጅ ጋር ወሲብ መፈጸም ትክክል ነው?  አዎ  አይደለም\n
•  ካገባ ሰው ጋር ወሲብ መፈጸም ትክክል ነው?  አዎ  አይደለም\n
•  ካገባ ሰው ጋር ግን ለመፋታት በዕቅድ ላይ ካለ ሰው ጋር ወሲብ መፈጸም ትክክል ነው?  አዎ  አይደለም\n
•  ከሦስት ዓመት ሕጻን ጋር ወሲብ መፈጸም ትክክል ነው?  አዎ  አይደለም\n
•  ከፈቃዱና ከፍላጎቱ ወይም ከፈቃዷና ከፍላጎቷ ውጭ ወሲብ መፈጸም ትክክል ነው?  አዎ  አይደለም\n
•  ያገባ ሰው ካላገባ ጋር ወሲብ መፈጸም ትክክል ነው?  አዎ  አይደለም\n
•  ከአስከሬን ጋር ወሲብ መፈጸም ትክክል ነው?  አዎ  አይደለም\n\n\tይህን መጠይቅ በሚገባ መርምረን ስንመለከተው ብዙ የሚያደናግሩ ነገሮች በውስጣችን ይፈጸማሉ። መጠይቁን ካያችሁ በኋላ ከማንም ጋር ወሲብ መፈጸም ምንም ማለት አይደለም የሚለው አመለካከት ምንያህል ትክክል ነው? ብለን መጠየቅ እንጀምራለን። ብዙዎቻችን በተከለከሉና ባልተከለከሉ መካከል አንድ መለያ መስመር ማስቀመጥ እንፈልጋለን። « እኔ የራሴ የምመዝንበት ደረጃ አለኝ። ምናልባት ሀ. ለ. እና መ. ልክ አይመስሉኝም፤ የተቀሩት ግን ችግር አለባቸው ብዬ አልገምትም፤ እንላለን።” ዕውነቱን ለመናገር ማንኛችንም ብንሆን ወሲብን በተመለከተ የራሳችን የሆነ እኛን ማዕከል ያደረገ መመዘኛ ነው ያለን። ወሲብን አስመልክቶ ያለን አቋም እኛን ሳይሆን ሌላውን ወገን ያማከለ የሆንን ስንቶች ነን?\n\n\tወሲብን አስመልክቶ እግዚአብሔር ያወጣውን ድንጋጌ ያለምንም ማቅማማት አንድንከተል የሚያስችሉን ቢያንስ ሁለት በቂ ምክንያቶች አሉ። የመጀመሪያው እግዚአብሔር አምላክ ለእኛ ይጠነቀቅልናል፤ እንዲሁም ከእኛ ጋር ለሚቀናጀውም ሰው ይጠነቀቃል። ሁለተኛ የእርሱ ጥበብና ፍቅር ምንም የማይደረስበትና ጥልቅ ነው።\n\tስለዚህ እግዚአብሔር የሰጠን ድንጋጌዎች ምንድናቸው?\n\n
1. ወሲብን አስመልክቶ በመጽሐፍ ቅዱስ ውስጥ በመጀመሪያው ክፍል ውስጥ ነው የተነሳው፤ አግዚአብሔር የወሲብን ስሜት ሲፈጥር በወንድና በሴት መካከል ደስታን እነዲያገኙና የአንድነታቸው መገለጫ እንዲሆን ነው። ይህንንም አንድነት የገለጸው «ሁለቱ አንድ ሥጋ ይሆናሉ » በማለት ነው። ይህንን በአንድ ሥጋነት የተመሰለውን አንድነታቸውን ማንም ሰው ከነርሱ ሌላ ገብቶበት አንድነታቸውን ሊያበላሽባቸው አልተፈቀደለትም።\n
2. ዛሬ በተግባር የዋሉት የወሲብ ልምምዶች አብዛኛዎቹን በእግዚአብሔር ዘንድ ተቀባይነት የሌላቸው ናቸው። ከእንስሳ ጋር የሚደረግ ወሲብ፣ በጋብቻ ቃልኪዳን ካልተሳሰሩት ሰው ጋር ወሲብን መፈጸም ፣ ትዳር ካለው ሰው ጋር ወሲብን መፈጸም ፣ እነዚህ ሁሉ የወሲብ ግንኙነቶች እግዚአብሔር ያልፈቀዳቸው ግንኙነቶች ናቸው። እግዚአብሔር ኃጢዓት ብሎ የገለጻቸው ቅድስና አልባ ወሲብን አስመልክቶ የሚደረጉትን ብቻ አይደለም። ለምሣሌ ከአስነዋሪ የፍትወት ልምምድ፣ ከርክስና፣ ከሥጋ ምኞት፣ ከክፉ ምኞት፣ ከዓይን አምሮት ከንፉግነት፣ ጣዖትን ከማምለክ፣ ከቁጣ ፣ ከጥላቻ ፣ ከውሸትና አስነዋሪ ቋንቋ ከመጠቀም . . . እንድንርቅ አዘዞናል። እግዚአብሔር ሁላችንም ኃጢዓት እንደምንሰራ ተናግሯል፤ ሆኖም የእርሱ ፍላጎት በአስነዋሪ የፍትወት ልምምድ፣ በርክስና፣ በሥጋ ምኞት፣ በክፉ ምኞት፣ በዓይን አምሮት በንፉግነት፣ ጣዖትን በማምለክ፣ በቁጣ ፣ በጥላቻ ፣ በውሸትና አስነዋሪ ቋንቋ ከመጠቀም ሕይወታችን እንዳንበላሽ ነው። በዚህ ከእግዚአብሔር ሃሳብ ጋር እንደምትስማሙ እርግጠኛ ነኝ።\n\tየእግዚአብሔር ፍላጎት ወደ እያንዳንዳችን ሕይወት ውስጥ በመምጣት ከኛ ጋር የጠበቀ ግንኙነት እንዲኖረው ነው። ከዚህም የተነሳ በውስጣችን ፍቅርን፣ ደስታን፣ ሰላምን፣ ትዕግስትን፣ ቸርነትን፣ መልካምነትን፣ ራስን መግዛትን፣ ሊገነባ ይሻል። ከእርሱ ጋር ግንኙነትን ስንጀምር በቀጥታ እነዚህ ሁሉ ፍሬዎች በውስጣችን ማፍራት ይጀምራሉ። ከእርሱ ጋር ግንኙነት እንዲኖረን አስቀድመን እኛ የፍቅር ሰዎች፣ ደስተኞች፣ ሰላም የተሞላን ፣ ትዕግስተኞችና ቸሮች ሆነን እንድንገኝ አልጠበቀም። ከዛ ይልቅ የርሱን ጥልቅ የሆነውን ፍቅር ሰጥቶን ፣ በኛ ላይ ተጽዕኖ ካሳደረ በኋላ የተቀበልነውን ፍቅር ለሌሎችም እንድናካፍል ነው የሚፈልገው። ስለዚህ ከሌሎች ጋር በመፈቃቀርና በመከባበር በሰላምና በደስታ እንድንኖር ከተፈለገ አስቀድሞ እኛ ከእግዚአብሔር ጋር ግንኙነት ማድረግ ይገባናል።\n\n\tወሲብን አስመልክቶ የእግዚአብሔርን ድንጋጌዎችንና ምሪቶችን መከተል አስፈላጊ እንደሆነ ሲገልጽ አንድ ሰው እንዲህ አለ።\n\t«አኔና ባለቤቴ ከመጋባታችን በፊት በእጮኝነት ሦስት ዓመት ወጥተናል ገብተናል፤ ሆኖም ምንም ዓይነት የወሲብ ልምምድ ውስጥ አልገባንም። በዚህ ሁሉ ጥብቅ ሥነ ሥርዐታችን ውስጥ አንድ መልካም ነገር ተለማምደናል። ይኸውም ለሃያ ዓመት የጋብቻችን ዘመን እኔም ሆነ እርሷ አንድም ቀን ከሌላ ተቃራኒ ጾታ ጋር በወሲብ አንሶላ መጋፈፍ ፈተና ውስጥ እንወድቃለን ብለን ለቅጽበት ያህል እንኳ ተጨንቀን አናውቅም። የሥራዬ ባህርይ ስለሆነ ወደተለያዩ የዓለም ክፍሎች ማለትም ወደ ማሌዥያ ፣ ቻይናና ደቡብ አፍሪካ ተዘዋውሬአለሁ አንድ ቀንም ባለቤቴ እኔን ቁባት አስቀምጦ ይሆን ወይንም በዳንስ ቤት ወይም በጭፈራ ቤት ከሴት ጋር ይኳሸማል ብላ የጠረጠረችበት ጊዜ የለም። እርስ በርሳችን ፍፁም ስለምንተማመን ለአንዲት ቅጽበት እንኳን በግብረ ሥጋ ግንኙነት የሚተላለፍ በሽታ አስጨንቆን አያቅም። \n\n\tለምን ?
ምክንያቱም አግዚአብሔር እንድንሆን የጠየቀንን ነው የሆነው፡፡ በዚህም ምንም ቢሆን ጸጸት የሚባል ነገር በሕሊናችን ውስጥ የለም። »\n\n\tበጣም የሚያስደንቀው ነገር እግዚአብሔር ከቶም ቢሆን እኛን በፍቅር ከመመለስ ባሻገር ጥብቅ የሆነ ሕግ በመሃከላችን አላስቀመጠም። እርሱ ይህን የሚያደርገው በአስነዋሪ ፍትወት የተነሳ ከሚመጣው አስከፊ ውጤትና በዚያም ምክንያት ከሚደርስብን አሰቃቂ የልብ ስብራት ሊጠብቀን ነው። በግብረ ሥጋ ግንኙነት ምክንያት የሚተላለፉ በሽታዎች፣ ካልታቀደ እርግዝና ፣ የሚመጡት ታማኝነትን ከመናድና ከአንዱ የወሲብ ጓደኛ ወሌላው በመባዘን የሚመጣ ነው። ስለዚህ ራስን ለመጠበቅ ታማኝ ሆኖ መኖርን የተሻለ እንደሆነ እግዚአብሔር ሚመክረን እንዲህ ብሎ ነው።\n\t«ከዝሙት ሽሹ ፣ ሰው የሚያደርገው ኃጢዓት ሁሉ ከሥጋ ውጭ ነው፤ ዝሙትን የሚሰራ ግን በገዛ ሥጋው ላይ፣ ኃጢዓትን ይሠራል። » 1ኛ ቆሮ. 6፥18\n\n\n\n
</string>
    <string name="twenty5" formatted="false">\n\n\tበማርሊን አዳምሰን\n\tብዙ ጊዜ ኃይማኖቶች ስለሴቶች ባላቸው አመለካከት በሴት መብት ተከራካሪዎች ይነቀፋሉ። መሆንም አለበት። በመላው ዓለም የሴቶችን ክብረ የሚነኩ አያሌ ምሣሌዎችን ማግኘት ተችላላቸሁ። እነዚህ የሴት መብት አስከባሪ ድርጅቶች የማያውቁት ነገር ቢኖር ጌታ ኢየሱሰ ክርስቶስ ዕውነተኛ የሴቶች መብት አክባሪና አጋራቸው እንደሆነ ነው።\n\n\tከ2000 ዓመታት በፊት በእሥራኤል ምድር እየሱስ በኖረበት ዘመን የኃይማኖት መሪዎች እግዚአብሔር ሆይ ሴት አድርገህ ስላልፈጠርከኝ አመሰግንሃለሁ ይሉ ነበር። እየሱስ ግን ስለሴቶቸ ያለው አመለካከት በጊዜው በመካከለኛ ምሥራቅ ውስጥ ካለው አመለካከት እጅግ ፍጹም የተለየ ነበር። በዚያ ሴቶች የሚታዩት እንደ ሰው ሳይሆን ከአንድ ቁስ ተለይተው አይታዩም ነበር። ስለዚህም በማህበራዊ ጉዳይ ውስጥ ሚናቸው በብዙ የተገደበና አስፈላጊነታቸው ለባሎቻቸውና ለልጆቻቸው ብቻ ነበር። አንድ የአይሁድ ዕምነት መምህር በቤተ መቅደስ ውስጥ ኃይማኖታዊ ሥርዐቱን ሲፈጽም ምንም ቅር ሳይለው የተባረክከው አምላካችን ሆይ ሴት አድርገህ ስላልፈጠርከኝ አመሰግንሃለሁ ብሎ ይጸልያል ። ሁሉም ሴቶች በማንኛውም በጉባኤ ከሚደረገው ኃይማኖታዊ ሥርዓት የተገለሉ ናቸው። የሙሴን ሕግ ቶራ የሚባለውን የአይሁድ ዕምነት ቅዱስ ዕምነት መጽሐፋቸውን በግላቸውመ ቢሆን እንኳ የተማሩት ጥቂት እጅግ በጣም ጥቂት ናቸው።n\n\tአንድ አይሁዳዊ ባል ሚስቱን ያለምንም ምክንያት ይፈታት ዘንድ ሕጉ ይፈቅድለት ነበር። ለምሳሌ እራት በጊዜ ካላዘጋጀች ለመፈታት በቂ ምክንያት ነበር፡፤ ሚስት ይህን እርምጃውን ለመቃወም የሚያስችላት ምንም መብት የላትም። በቀላሉ የፍችዋን ጽሕፈት አዘጋጅቶ መስጠትና ማባረር ብቻ ነው ከባልየው የሚጠበቀው። ይታያችሁ ይህ ሕግ ሴቶችን ምን ያህል አለኝታ እንዳሳጣቸውና ክፉኛ እንደጨከነባቸው፡፡ በአንጻሩ ሚስቶች ባሎቻቸውን በራሳቸው ፈቃድ መፍታት ፋጽሞ አይችሉም። በምንም ምክንያት።\n\n\tበተወሰኑ ዐረብ አገሮች ውስጥ ውስጥ አሁንም እንኳ በሴቶቸ ላይ ተግባራዊ እገዳ የሚያደርግ ሃይማኖትና ባህል አለ። ሴት ሙሉ በሙሉ ወይንም በከፊል ተሸፋፍና እንድትሄድ የሚያስገድድ ተግባራዊ የሚያደርጉ የዐረብ አገሮች ብዙ ናቸው። ሴት ብቻዋንም ሆነ ከጓደኛዋ ጋር ከቤት እንድትወጣ አይፈቀድላትም። ከወንድ ጋር እንጂ ብቻዋን በአደባባይ በሚከበር ክብረ በዐል ላይ እንድትገኝ ከቶም አይፈቀድላትም። በአንዳንድ የአረብ አገር ውስጥ ሴቶች መኪና እንዲነዱ አይፈቀድላቸውም። እንደዚሁም ባሎቻቸው ሊላ ሚስት ሲያገቡ ምንም የተቃውሞ ድምጽ እንዲያሰሙም አይፈቀድላቸውም።\n\n\tኢየሱስ ክርስቶስ በአደባባይ ከሚያስተምራቸው ደቀመዛሙርቶቹ መካከል በርካታ ሴቶች ነበሩ። ሕዝቦች ሲሰበሰቡና ሲያስተምርም ወንዶችም ሴቶችም አንድ ላይ ተደባልቀው ያስተምራቸው ነበር። ሴቶችን ከወንዶች ሳይለይ ተዓምራትን በሕይወታችው ፈጽሟል።\n\n\tፊሊፕ ያንሲ የተባለ አንድ ጸሐፊ ፡- « ለሴቶቸና ለተጨቆኑት ሰዎች ጌታ ኢየሱስ ክርስቶስ የጊዜውን ሕግና ጥበብ እንዳልነበረ አድርጎ ገለባብጣታል። ጌታ ኢየሱስ በማህበረሰቡ ውስጥ ዋንኛና ተገቢ ነው ብለው የተቀበሉትን የአኗኗር ዘይቤ በተለይም የሴቶችን መብት በማክበርና በመጠበቅ እንዳሳየ በአራቱ ወንጌላት ውስጥ አንብቦ መረዳት ይቻላል ። » አለ።\n\n\tእጅግ ብዙ የሆኑ ሰዎች ኢየሱስን ተከተሉት። ገሚሱ ተዓምራት እንዲያደርግላቸው፤ ገሚሱ እንዲያስተምራቸው፤ ይከተሉት ነበር፤ ዝናው በጅማሬው ላይ በራሱ ላይ ችግር ፈጥሮበት ነበር። የሃይማኖት ባለሥልጣናት ይህ ሁኔታ አልተመቻቸውም ፤ ስለዚህ እርሱን በነገር ሊያጠምዱት ዕቅድ አወጡ።\n\n\tእነሱም ሆነ ሌሎችም ኢየሱስ ክርስቶስ ስለሚያስተምረው ስለፍቅር፣ ስለምህረትና ፣ስለርህራሄ ሰምተዋል። የሃይማኖት መሪዎቹ ይህንን ለማጥመጃ እንዲሆናቸው አድርገው ሊጠቀሙበት ፈለጉ።\n\n\tከሃይማኖት ሕጎቻቸው ውስጥ በተለይም ሴቶችን አስመልክቶ እጅግ ከባዱ የሚባለውና በድንጋይ ተወግረው እንዲገደሉ የሚደነግገው ሕግ አንዲት ሱት በዝሙት ምክንያት ከተያዘች ነበር። ስለዚህ ሕዝቡን አስተባበሩና አንዲትን ሴት በዝሙት ይዘው ለመገደል አመቻችተው እሱንም ለማጥመድ አድርገው በጌታ ኢየሱስ ፊት አቀረቧት። ምናልባትም ይቺ ሴት ከአንድ ጓደኛቸው ጋ ይሆናል የያዝዋት፤ ከዚያም ለጌታ ኢየሱስ እንዲህ አሉት፡-\n\n\tመምህር ሆይ፥ ይህች ሴት ስታመነዝር ተገኝታ ተያዘች። ሙሴም እንደነዚህ ያሉት እንዲወገሩ በሕግ አዘዘን፤ አንተስ ስለ እርስዋ ምን ትላለህ? አሉት። ዮሐ 8፥3-4\n\n\tአሁን ገና አገኘነው ብለው ነው ያሰቡት። መፈናፈኛ እንዳሳጡት አድርገው ነው የቆጠሩት። ምህረት ቢያደርግላት ዝሙትን እንደደገፈና የሙሴን ሕግ እንዳቃለለና የሙሴ ሕግ ጠላት እንደሆነ በቂ ማረጋገጫ አገኙ ማለት ነው። በአንጻሩ ሴቲቱን እንደ ሙሴ ሕግ ልክ እንዳሉት አንድትወገር ቢፈርድ፣ የሴቶችን መብት የማክበር ፋይዳው ምንም እንዳልሆነ ይታይና ስለምህረት ፣ ስለፍቅርና ስለቸርነት የሚያስተምረው ትምህርት እንደው ለማስተማር ብቻ እንጂ ሕይወት የለውም ማለት ነው ለማለት ተዘጋጅተዋል።\n\n\tታዲያ ምን ሆነ መሰላችሁ!\n\n\tየሚከሱበትንም እንዲያገኙ ሊፈትኑት ይህን አሉ። ኢየሱስ ግን ጐንበስ ብሎ በጣቱ በምድር ላይ ጻፈ፤ መላልሰው በጠየቁት ጊዜ ግን ቀና ብሎ። ከእናንተ ኃጢአት የሌለበት አስቀድሞ በድንጋይ ይውገራት አላቸው። ደግሞም ጐንበስ ብሎ በጣቱ በምድር ላይ ጻፈ። ዮሐ 8፥6-7\n\tከዚህ በኋላ ማንም እዚያ ለመቂየት የደፈረ አልነበረም። ከታላቁ ጀምሮ ሁሉም አንድ በአንድ ሄደ። ኢየሱስና ሴቲቱ ብቻ ቀሩ።\n\tእነርሱም ይህን ሲሰሙ ሕሊናቸው ወቀሳቸውና ከሽማግሌዎች ጀምረው እስከ ኋለኞች አንድ አንድ እያሉ ወጡ፤ ኢየሱስም ብቻውን ቀረ ሴቲቱም በመካከል ቆማ ነበረች።ኢየሱስም ቀና ብሎ ከሴቲቱ በቀር ማንንም ባላየ ጊዜ። አንቺ ሴት፥ እነዚያ ከሳሾችሽ ወዴት አሉ? የፈረደብሽ የለምን? አላት። እርስዋም፦ ጌታ ሆይ፥ አንድ ስንኳ አለች። ኢየሱስም፦ እኔም አልፈርድብሽም፤ ሂጂ ከአሁንም ጀምሮ ደግመሽ ኃጢአት አትሥሪ አላት። ዮሐ.8፥9-11 ምን ይደንቃል ጌታ ኢየሱስ አልፎ በተሰጠበትና በመስቀል ላይ ተሰቅሎ በሞተበት ጊዜ ወንዶቹ እግሬ አውጪኝ ብለው ሲሸሹ እስከ መስቀሉ ድረስ ከዛም አልፎ ነፍሱ እስክትወጣና እስከመቃብር ድረስ ሴቶች ተከትለው በመሄድ ፍቅራቸውን ቢገልጹልት ምን ይደንቃል?\n\n\tኢየሱስን ሞትን ድል አድርጎ በተነሳ ጊዜ የርሱን ከሞት መነሳት ያበስሩ ዘንድ ሴቶችን ለዚህ ታላቅ የምሥራች ተናጋሪ አድርጎ በመምረጥ አከበራቸው። ሴቶች ለቁም ነገር በማይታሰብቡበት በሕግና በሃይማኖት ጭቆና ቀንበር ስር ባሉበት ማህበረሰብ ውስጥ ሴትን የአንድ ታላቅ ዕምነት ድንቅ የትንሣኤውን መረጃ ለማቀበል አፈቀላጤ አድርጎ መለየት ይህ ታላቅ ነገር ነው።\n\tግን ለምን? የመጣው ለወንዶችም ለሴቶችም ኃጢዓት ሲል ለመሞት እንደሆነ በመጨረሻ አጠንክሮ በተጨባጭ ለማስቀመጥ ሊሆን ይችላል። ምናልባትም ሁለቱንም ወንዶችንም ሴቶችንም ሙሉ ይቅርታ እንዳደረገላቸውና ለሰላምና ለዘላለም ሕይወት እኩል ወራሽነት በዚህ መልክ ለማጽናት ፈልጎ ይሆናል።\n\n\tበተጨማሪም ይህንን ዕውነት በተጨባጭ ከሳምራዊቱ ሴት ጋር ባደረገው ጭውውት በሚገባ አሳይቷል። በትችትና በነቀፋ ከማህበረሰቡ መገለልና መድልዎ የደረሰባትን ምሥኪን ሴት ውሃ በምትቀዳበት ቦታ ጠብቋት አነጋገራት። አምስት ጊዜ አግብታ ፈታለች። ይታያቸሁ አምስት ወንዶት ተፈራርቀው ተጠቅመውባት እንደ ዕቃ በንቀት ጥለዋት ሄደዋል። ይህ ምን ስሜት ውስጥ እንደሚከት ማሰቡ ይከብዳል። ጌታ ኢየሱስ ግን ሊያናግራት ውሃ ወደ ምትቀዳበት ጉድጓድ ድረስ መጣና እንዲህ አላት\n\n\t« ። ኢየሱስም መልሶ፦ ከዚህ ውኃ የሚጠጣ ሁሉ እንደ ገና ይጠማል፤እኔ ከምሰጠው ውኃ የሚጠጣ ሁሉ ግን ለዘላለም አይጠማም፥ እኔ የምሰጠው ውኃ በእርሱ ውስጥ ለዘላለም ሕይወት የሚፈልቅ የውኃ ምንጭ ይሆናል እንጂ አላት። ዮሐ 4፥13-14\n\tየጌታ ኢየሱስ ፍላጎት ሁልጊዜም እንደዚህ ነው። የርሱን ሕይወት ለዘላለም እንድንለማመድ ነው የሚፈልገው።\n\n\n\n
</string>
    <string name="twenty6" formatted="false">\n\n\tብዙ ግብረ-ሰዶማውያንና ሌዝቢያኖች የሰሙት መልእክት እግዚአብሔር ይጠላችኋል የሚል ነው፡፡ ግን ይህ ከእውነት የራቀ ነው፡፡\n\n\tበምድር የሚኖር ሕይወት የተለያዩ መስፈርቶችን ማሟላትን ይጠይቃል፡፡ የመንጃ ፈቃድ ለመቀበል ፈተና ማለፍ ይጠይቃል፡፡ ሥራ ማግኘት ከፈለግህ ለሚፈለገው ሥራ ብቃት ያለህ መሆኑን የሚያረጋግጥ ማስረጃ ሊኖርህ ይገባል፡፡\n\n\t“ሀ”፣ ከዚያ ደግሞ “ለ” ጨምር፡፡ የተገባህ መሆኑን አረጋግጥ፡፡ መመዘኛውን ማሟላትህን አረጋግጥ፡፡ ተቀባይነት የምታገኝ መሆኑን አረጋግጥ፡፡\n\tእግዚአብሔር ሙሉ በሙሉ የተቀበለህ መሆኑን የምታረጋግጠው በየትኛው ነጥበ ላይ ነው?\n\n\tበምድር ላይ ከሚገጥሙህ ነገሮች ተቃራኒ በሆነ መንገድ፣ ከእግዚአብሔር ጋር ያለህ ግንኙነት በባዶ ቦታው ላይ አንተ በምትሞላው ነገር ላይ አይመሠረትም፡፡ “... ስላደረግሁ ተቀበለኝ”ነው፡፡\n\n\tየሚመሠረተው “ተቀብዬሃለሁ” “እንኳን ደህና መጣህልኝ ብዬሃለሁ” በሚለው በእግዚአብሔር ንግግር ነው፡፡\n\n\tግብረ-ሰዶምም ሁን ወይንም ሌዝቢያን፣ መንታ ፆታ ይኑርህ ወይም ውዳገረድ ሁን ወይንም ጥያቄ ይኑርህ፣ እግዚአብሔር ጠላትህ አይደለም፡፡ እስካሁን ምንም እርምጃ ያልወሰድህ ከሆነ፣ እግዚአብሔር ከአንተ ጋር ግንኙነት መመሥረት ይፈልጋል፡፡ ይህንንም ስጦታ ለሁሉም ሰው ለማንኛውም ሰው ሰጥቷል፡፡\n\n\tበቅዱሳት መጻሕፍት ውስጥ፣ ኢየሱስን ደጋግመው ያስቆጡ የነበሩ ቡድኖች… በራሳቸው ጽድቅ ይመኩ የነበሩ ሃይማኖተኞች እንደነበሩ ትመለከታላችሁ፡፡\n\tኢየሱስ ከሁሉም ጋር ማለትም ከአመንዝራዎች እና ከወንጀለኞች ጋር ምን ችግር አልነበረበትም፡፡ ሆኖም፣ የሃይማኖት መሪዎች ደግመው ደጋግመው ኢየሱስን ያሳዝኑት ነበር፡፡ በፍርድ የተሞሉ፣ ግትር፣ ፍቅር የማያውቁና ግብዞች ሆነው አግኝቷቸው ነበር፡፡\n\n\tምናልባት እነዚህን ቃላት ስትመለከቱ በእናንተ ላይ የሚፈርዱባችሁን እና ሚያሳዝኗችሁን ሰዎች ፈጥናችሁ ልታስቡ ትችሉ ይሆናል፡፡ ያ የኢየሱስን ልብ ይወክላልን? በፍፁም፡፡ ኢየሱስ ባልንጀራህን እንደራስህ ውደድ ነው ያለው፡፡ ሰውን ሚያሳዝን ንግግር ታዲያ እንዴት ከዚህ ጋር ሊስማማ ይችላል? ፈፅሞ አይስማማም፡፡\n\n\tየተገለጠው የኢየሱስ ልብ ይህንን ይመስላል፡፡ “እናተ ደካሞች ሸክማችሁ የከበደ ሁሉ፣ ወደ እኔ ኑ፣ እኔም አሳርፋችኋለሁ፡፡ ቀንበሬን በላያችሁ ተሸከሙ ከእኔም ተማሩ፣ እኔ የዋህ በልቤም ትሁት ነኝና፣ ለነፍሳችሁም ዕረፍት ታገኛላችሁ” ብሏል፡፡\n\n\tስለ ኢየሱስ ጊዜ ሰጥተህ አስበህበት ታውቃለህን?\n\n\tበምድር የኖረ የትኛውም ሰው በማያደርገው መንገድ ኢየሱስ ሕይወትን በግሩም መንገድ ያብራራልሃል፡፡ ያም የተትተረፈረፈን ሕይወት እንዴት ልትኖር እንደምትችል ነው፡፡ በፍጥረተ ዓለሙ ውስጥ ያለውን ሁሉ የፈጠረ እርሱ ነው፣ ሆኖም ሰው ሆኗል፣ ስለዚህም እርሱን ደግሞም እግዚአብሔርን ልናውቀው እንችላለን፡፡\n\tከኢየሱስ ጓደኞች አንዱ የነበረው፣ ዮሐንስ፣ ስለ ኢየሱስ እንዲህ ብሏል፡ “እኛ ሁላችን ከሙላቱ ተቀብለን በጸጋ ላይ ጸጋ ተሰጥቶናልና ሕግ በሙሴ ተሰጥቶ ነበረና፤ ጸጋና እውነት ግን በኢየሱስ ክርስቶስ ሆነ፡፡”\n\n\t“ጸጋ” የሚለው ቃል እኛ አዘውትረን የምንጠቀምበት ቃል አይደለም፡፡ የይገባኛል ጥያቄ ልናነሳ በማንችልበት መንገድ እግዚአብሔር መልካምነቱን ለእኛ አሳየን ማለት ነው፡፡ እጅግ ግራ አጋቢ በሆነ ሕይወት ውስጥ፣ ኢየሱስ መልካምነቱንና እውነቱን ሰጥቶናል፡፡\n\n\tበእግዚአብሔር ዘንድ ተቀባይነትን ለማግኘት ምን ለያስከፍል እንደሚችል ማሰብ እንኳን ሲቸግረኝ ኖሯል፡፡ እናንተም እንደኔው ሳትደነቁ አትቀሩም፡፡ ነገሩ እንዲህ ነው፡\n\t“በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ እግዚአብሔር አንድያ ልጁን እስኪሰጥ ድረስ ዓለሙን እንዲሁ ወድዶአልና፡፡ ዓለም በልጁ እንዲድን ነው እንጂ፣ በዓለም እንዲፈርድ አልላከውምና፡፡ በእርሱ በሚያምን አይፈረድበትም፤ በማያምን ግን በአንዱ በእግዚአብሔር ልጅ ስም ስላላመነ አሁን ተፈርዶበታል፡፡”\n\n\tአገኛችሁት? “በእርሱ የሚያምን ሁሉ፡፡” በእርሱ የሚያምን ሁሉ የዘላለምን ሕይወት ያገኛል፡፡ በእርሱ የሚያምን ሁሉ በእርሱ አማካይነት ይድናል፡፡ በእርሱ ባመነ ላይ አይፈረድበትም፡፡\n\tእርሱ ከእኛ የሚጠብቀው … በእርሱ እንድናምን ብቻ ነው፡፡\n\n\tዮሐንስ ስለ ኢየሱስ እንዲህ ብሏል፣ “የእርሱ ወደሆነው መጣ፣ የገዛ ወገኖቹም አልተቀበሉትም፡፡ ለተቀበሉት ሁሉ ግን በስሙ ለሚያምኑት ለእነርሱ የእግዚአብሔር ልጆች ይሆኑ ዘንድ ሥልጣንን ሰጣቸው፡፡”\n\n\tእርሱ ነቢይ ወይም አስተማሪ ወይም የሃይማኖት መሪ ብቻ አልነበረም፡፡ እርሱን ማወቅ ማለት እግዚአብሔርን ማወቅ ማለት እንደሆነ ኢየሱስ ተናግሯል፡፡ በእርሱ ማመን በእግዚአብሔር ማመን ነው፡፡ እርሱን ወደ መስቀል የወሰደው ይህ ነው፡፡ ተሳድበሃል ብለው ከሰሱት፡፡ ኢየሱስ “እግዚአብሔርን አባቴ ብሎ ሲጠራ፣ ራሱን ከእግዚአብሔር ጋር እኩል አድርጓል” አሉ፡፡\n\n\tኢየሱስ ማረጋገጫ አሳይቷል፡፡ ኢየሱስ ሰብዓዊ ፍጡር ሊያደርግ የማይችለውን አድርጓል፡፡ ዐይነ-ስውራንን፣ መራመድ የማይችሉትን ወይም በህመም የሚሰቃዩትን ወዲያውኑ ፈውሷል፡፡\n\n\tኢየሱስ ከዚያም የዘለለ ነገር አድርጓል፡፡ በተደጋጋሚ ጊዜያት፣ እንደሚያዝ፣ እንደሚገረፍ፣ እና እንደሚሰቀል፣ ከሦስት ቀናትም በኋላ ከሞት እንደሚነሳ ተናግሯል፡፡ ይህ መቼም የማያጠራጥር ማስረጃ ነው፡፡ ደግሞ ትስጉትነቱ ተወግዶ በመናፍስታዊ ቋንቋ “በህልም ታዩኛላችሁ” አላለም፡፡ በፍፁም፡፡ ከተቀበረ ከሦስት ቀናት በኋላ፣ ከሞት እነሣለሁ ነው ያለው፡፡\n\n\tሮማውያኑ ይህንን ያውቁ ስለነበረ በኢየሱስ መቃብር ዙሪያ በርካታ ወታደሮችን አሰልፈው ነበር፡፡\n\n\tሆኖም፣ ከተገረፈና በመስቀል ከተሰቀለ ከሦስት ቀናት በኋላ፣ ኢየሱስ በአካል መቃብሩን ፈንቅሎ ተነሣ፡፡ አካሉ በስፍራው አልነበረም፣ በስፍራው የተገኘው የተቀበረበት የከፈኑ ጨርቅ ብቻ ነበር፡፡ በቀጣዮቹ አርባ ቀናት ውስጥ ኢየሱስ በተለያዩ ወቅቶች በአካል ታይቶ ነበር፡፡ የክርስትና እምነት የተጀመረው እዚህ ነው፡፡ እኔ ነኝ ብሎ የተናገራቸውን ሁሉ ማድረግ የቻለ መሆኑን አሳይቷል፡፡ አምላክ ሥጋ መሆኑ፣ ከአብ ጋር እኩል መሆኑ፡፡\n\n\tኢየሱስ ነገሩን በግልፅ አስቀምጦታል፡፡ “አባቴ በማንም ላይ አይፈርድም፣ ፍርድን ሁሉ ለልጁ ሰጥቶታል፣ ይህም አብን እንደሚያከብሩ ሁሉ ወልድንም ያከብሩት ዘንድ ነው፡፡ ወልድን የማያከብር የላከውን አብም አላከበረም፡፡ እውነት እውነት እላችኋለሁ፣ ቃሎቼን የሚሰማ የላከኝንም የሚያምን የዘላለምን ሕይወት ያገኛል፡፡ ከሞት ወደ ሕይወት ተሻገረ እንጂ ዳግመኛ ወደ ፍርድ አይመጣም፡፡”\n\n\t“እሺ፡፡ የዘላለም ሕይወት ድንቅ ነገር ነው፡፡ ግን አሁን የምኖርበት ሕይወትስ?” ብላችሁ ትጠይቁ ይሆናል፡፡\n\n\tአሁን የምትኖሩትን ሕይወት በእግዚአብሔር የተወደዳችሁ መሆኑን በማወቅ ታልፉበታላችሁ፡፡\n\tእያንዳንዱ ሰው የፍቅር ርሃብ አለበት፡፡ ሰብዓዊ ፍቅር አስፈላጊ ነው፡፡ የሚወድድህ ሰው ሁሉ፣ የወዳጆችህ ፈቅር ግን ፍፁም አይደለም፣ ምክንያቱም ሰዎች ፍፁማን አይደሉምና፡፡\n\n\tእግዚአብሔር ግን በፍፁምነት ይወድድሃል፡፡ እርሱ የሚወድደን ማፍቀር ተፈጥሮው ስለሆነ ነው፣ እርሱም አይለዋወጥም፣ አያልቅምም፡፡\n\n\tሁላችን ነገር የተደባለቀብን ነን፡፡ የእግዚአብሔርን ደረጃ ማሟላት ቀርቶ፣ የራሳችንንም ልክ እንኳን መኖር የተሳነን ነን፡፡ እግዚአብሔር የሚቀበለን ግን በፈፀምነው ተግባር አይደለም፡፡ ወደ እርሱ መጥተን፣ በእርሱ ስናምንና የሕይወታችን አምላክ እንዲሆን ስንጋብዘው ያን ጊዜ ይቀበለናል፡፡\n\tከእርሱ ጋር ያለንን ግንኙነት ኢየሱስ የገለጠው እንዲህ ነው፡\n\n\t“አብ እንደወደደኝ ሁሉ እኔም ወደድኳችሁ፤ በፍቅሬ ኑሩ፡፡ እኔ የአባቴን ትእዛዝ ጠብቄ በፍቅሩ እንደምኖር፣ እናንተም ትእዛዜን ብትጠብቁ በፍቅሬ ትኖራላችሁ፡፡ ደስታዬ በእናንተ እንዲሆንና ደስታችሁም ሙሉ እንዲሆን ይህን ነግሬአችኋለሁ፡፡ ትእዛዜ ይህች ናት፤ እኔ እንደወደድኳችሁ እናንተም እርስ በርሳችሁ ተዋደዱ፡፡”\n\n\tእርሱን ብትቀበሉ ምን ይከሰታል? ከእግዚአብሔር ጋር ግንኙነት ብትጀምሩ ምን ይከሰታል?\n\n\tበሕይወታችሁ ያለ የትኛውም ትርጉም የሚሰጥ ግንኙነት በእናንተ ላይ የሚፈጥረው አሉታዊ ወይም አዎንታዊ ተፅዕኖ አለ፡፡ ልክ አይደለም? ይህ ነገር ለሁሉም ሰው እውነትነት አለው፡፡ ግንኙነቱ እየጠነከረ ሲሄድ፣ ተፅዕኖውም እያደገ ይሄዳል፡፡\n\n\tስለዚህ፣ እግዚአብሔርን ማወቅ ትርጉም የሚሰጥ ግንኙነት መሆኑ አስገራሚ አይሆንም፡፡ ሕይወትህን በፍቅሩ ደግሞም ለሕይወትህ ባለው ዓላማ መሠረት ይመራል፡፡ አንተም በራስህ የምትወስነው ውሳኔ የተጠበቀ ይሆናል፡፡ ነፃ ፈቃድህን ማንም አይነጥቅህም፡፡ ሕወትህን ነጥቆ እርሱ የሚፈልገውን አስገድዶ አያደርግብህም፡፡ ሆኖም ግን በጥበቡ፣ በበጎነቱ እና እግዚአብሔር ሰዎችንና ሕይወትን በሚያይበት አተያዩ ትማረካለህ፡፡\n\n\tእግዚአብሔር በማህበረሰብ ልፈፋ ላይ አይመሠረትም፡፡ ፍጥረተ-ዓለሙን የፈጠረ አምላክ፣ ማኅበረሰብ እንዲመራው አይጠብቅም፣ የሚጠብቅ ይመስልሃልን? ይህ እጅግ ደስ ያሰኛል፡፡ ያም ነጻነት ይሰጠኛል፡፡\n\n\tእኔ ከእግዚአብሔር ጋር ግንኙነት ስጀምር፣ በሕይወቴ የሠራው ይህንን ይመስላል፡፡\n\tእኔ አምላክ የለሽ ነበርኩ፡፡ ለእኔ በእግዚአብሔር ማመን፣ ስለ እርሱ የሚተርከውን መጽሐፍ ቅዱስ ማንበብ በሕይወቴ አዲስ ምዕራፍ ነው፡፡ በመሠረቱ፣ የማይዘነጋ የመታሰቢ ሃውልት ነበር፡፡\n\n\tኢየሱስ ወደ ሕይወቴ እንዲመጣ ከጋበዝሁት ከጥቂት ወራት በኋላ፣ የቅርብ ጓደኛዬ “በሕይወትህ ለውጥ እንዳለ ታውቆሃልን?” ስትል ጠየቀችኝ፡፡ እኔም፣ “ምን ማለትሽ ነው?” አልኳት፡፡ እርሷም፣ “አሁን አሁን አንዳንድ ነገሮችን ሳጫውትህ አንተ ግን አታላግጥብኝም፡፡ ዝም ብለህ የምታደምጠኝ ይመስለኛል፡፡” አለችኝ፡፡\n\n\tእፍረት ቢጤ ተሰማኝ፡፡ ማለቴ፣ የቅርብ ጓደኛዬ፣ ጨዋ ሰው ደግሞም እርሷ የምትናገረውን ብቻ የማደምጥ ሰው እንደሆንኩ ትነግረኝ ጀመር፡፡\n\tበሕይወቴ ካስተዋለችው ነገር የተነሳ ተገርማለች፣ ስለዚህ እርሷም ኢየሱስ ወደ ሕይወቷ እንደመጣ ጋበዘችው፡፡\n\n\tበሕይወቴ የተከናወነው ይህ ይመስለኛል፡፡\n\n\tከእግዚአብሔር ጋር ግንኙነት ስጀምር፣ ለእኔ ስላለው ፍቅር ተረዳሁ፡፡ ያም በጣም አስደነቀኝ፡፡ በመጽሐፍ ቅዱስ ውስጥ የማነብባቸው ነገሮች ሁሉ እግዚአብሔር እኔን ምን ያህል እንደወደደኝ የሚገልጡ ለእኔ በግሌ የተፃፉ ደብዳቤዎች ይመስሉኝ ነበር፡፡ (ሊለካ በማይችል መጠን እግዚአብሔር በእኛ ላይ ይቆጣል ብዬ እያሰብሁ ነበር ያደግሁት፡፡) ስለዚህ እግዚአብሔር እኛን ይወድዳል የሚለው ነገር ለእኔ አስደናቂ ነው፡፡\n\tይህንን በመሰለ ጥልቀት የፍቅር ርሃብ ስሜቴ ሊረካ ሚችለው በእግዚአብሔር ብቻ እንደሆነ እገምታለሁ፣ ያንን ስረዳም ስሜታዊ ዋስትናው የተጠበቀለት ሰው ሆንሁ፡፡ ከራሴ ይልቅ ይበልጥ ለሌሎች ማሰብና ግድ መሰኘት ጀመርሁ፡፡ ጭብጥ በሆነ መንገድ ጥሩ አድማጭና ጠንቃቃ ሰው ሆንሁ፡፡ ያደግሁበትንም የዘር አክራሪነት አስተዋልኩ፡፡\n\n\tእርሱ እንዲመራንና እንዲያስተምረን ስንፈቅድለት፣ “እውነትን ታውቃላችሁ፣ እውነትም አርነት ያወጣችኋል” የሚለው ቃሉ እንደሚፈፀም ኢየሱስ ተስፋን ሰጥቷል፡፡\n\tከኢየሱስ ጋር ግንኙነት ስትጀምር፣ በአስተሳሰብህ ላይ ለውጥ ልታስተውል ትችላለህ፣ ወይም ተስፋህ የለመለመ ትሆናለህ፣ ወይም ስለሌሎች ያለህ አመለካከት ይቀየራል፣ ወይንም የጊዜ አጠቃቀምህ ይስተካከላል፡፡ ነገሩን የሚያውቅ እግዚአብሔር ብቻ ነው፡፡ እርሱን ስታውቀው ግን፣ በሕይወትህ ላይ ተፅእኖ ይፈጥራል፡፡ ኢየሱስን የሚከተል የትኛውንም ሰው ጠይቅ፣ እርሱን ማወቃቸው በሕይወታቸው ያመጣውን ተፅዕኖ ይነግሩሃል፡፡\n\n\tመንገዶችን እንድንመርጥም ትልቅ መሻትን ይፈጥርብናል፡፡ ይህን የሚያደርግበት አደራረጉ ግን የማይጠበቀ ነው፡፡ ነገሩ አሁን ልትከተል ሚገባህን አዲስ ትእዛዝ እንደመስጠት ዓይነት አይደለም፡፡ ነገሩ የራስ ጥረት ወይም ለእግዚአብሔር አንድ ነገር ማድረግ አይደለም፡፡ ሃይማኖታዊ ቁርጠኝነትም አይደለም፡፡ ጉዳዩ የዝምድና ነው፣ ያም ከእግዚአብሔር ጋር የቅርብ ወዳጅ መሆን ነው፡፡ ስለ እራሱና ስለ ሕይወት በግልህ የሚያስተምርህ እና የሚመራህ እግዚአብሔር ራሱ ነው፡፡ ና! ብለን ስንጋብዘው ወደ ሕይወታችን ይገባል፡፡ በውስጣዊ ማንነታችን ከልብ በሚዘልቅ መንገድ ውጫዊውንም አካትቶ በሕይወታችን ላይ ተፅዕኖ ያሳድራል፡፡\n\n\tኢየሱስ የሕይወትን ትርጉም ይበልጥ ያሳውቅሃል፡፡ ሌሎቸ ግንኙነቶች፣ ሥራዎች፣ ስፖርቶች እና መዝናኛዎች በጠቅላላ የማይዘነጋ ትውስታ አላቸው፣ ሁሉም ግን ወደ ሙላት የማያደርሱ ብልጭታዎች ናቸው፡፡ ከእነርሱ የምናገኘው እርካታ የተሟላ አይደለም፡፡ በምድር ያለ የትኛውም ነገር ይህን ማድረግ አይችልም፡፡\n\tእኛ ሁላችን ዘላቂና አስተማማኝ የሆነን ነገር በብርቱ እንራባለን፡፡ ኢየሱስም “እኔ የሕይወት እንጀራ ነኝ፤ ወደ እኔ የሚመጣ ከቶ አይራብም፣ በእኔም የሚያምን ከቶም አይጠማም፡፡” ብሏል፡፡ ንግግሩንም “ወደ እኔ የሚመጣውን ከቶውን ወደ ውጪ አላወጣውም፡፡” ዘመኔን ሁሉ ሁልጊዜ በየትኛውም ሁኔታ ውስጥ የሚያዋጣ የህይወት ፍልስፍና ሳፈላልግ ኖሬአለሁ፡፡ እግዚአብሔርን ሳውቅ፣ ፍለጋዬ አበቃ፡፡ እርሱም ሊታመን የሚገባው ሆኖ አገኘሁት፡፡\n\n\tከእርሱ ጋር ያለህ ግንኙነት ሌሎች ከእርሱ ጋር ካላቸው ግንኙነት የተለየ ነው፡፡ ምክንያቱም አንተ የተለየ ልምምድ፣ ሃሳብ፣ ፍላጎት፣ ህልም እና መሻቶች ያሉህ ሰው ነህ፡፡ ወንጌላትን በማንበብ ኢየሱስ ከእያንዳንዱ ሰው ጋር እንደግለሰብ ያደርግ የነበረውን ግንኙነት ተመልከት፡፡\n\tእዚህ ጋ ስደርስ አንድ ነገር አሳስቦኛል፡፡ ምክንያቱም እስካሁን ያወራሁልህ እግዚአብሔርን የማወቅ በጎውን ገፅታ ብቻ ነው፡፡\n\n\tከእግዚአብሔር ጋር ያለህ ግንኙነት በሕይወት ላይ ከሚገጥሙህ ከባድ ፈተናዎች የምታመልጥበት መደበቂያ አይደለም፡፡ በገንዘብ እጥረት ጫና፣ በብርቱ ህመም፣ በአደጋ፣ በመሬት ነውጥ እና በግንኙነት ልብ ሰባሪ ክስተቶች ውስጥ፣ ወ.ዘ.ተ. ልታልፍ ትችል ይሆናል፡፡\n\tበዚህ ሕይወት መከራ የመኖሩ ነገር አያጠያይቅም፡፡ በመከራው ውስጥ ብቻህን ልታልፍ ትችላለህ፡፡ ወይም ደግሞ በመከራ መካከል የእግዚአብሔርን ፍቅር፣ ህልውናውንና የቅርብ ወዳጅነቱን በእርግጠኝነት ልታገኝ ትችላለህ፡፡\n\tሌላው ማሳሰቢያ እነሆ፡፡ ስለ ሌሎች ግድ መሰኘትህን ለማሳደግ ምናልባት ፈታኝ ወደ ሆኑ እና መስዋዕትነትን ወደሚጠይቁ ሙያዎች ውስጥ ሊያስገባህ ይችል ይሆናል፡፡\n\tከኢየሱስ ደቀመዛሙርት አብዛኞቹ (ደግሞም ዛሬም የኢየሱስ ተከታዮች ከሆኑት ብዙዎቹ) ፈታኝ በሆነ መከራ ውስጥ አልፈዋል፡፡ ለምሳሌ፣ ጳውሎስ ደጋግሞ ታስሯል፣ ተደብድቧል፣ ለቁጥር በሚያታክት መጠን ተገርፏል፡፡ በድንገት በቁጣ በተቀሰቀሰ ንቅናቄም ለሞት እስከሚደርስ በድንጋይ ተወግሯል፡፡ ብዙ ጊዜ መርከቡ ተሰባብሯል፡፡ ህይወቱን እስኪስት ድረስ በረካታ ቀናትን ያለ ምግብ ኖሯል፡፡\n\n\tየኢየሱስ ተከታዮች ቀላል ሕይወት እንደማይኖሩ ግልፅ ነው፡፡ ሆኖም ጳውሎስና ሌሎች አማኞች እግዚአብሔር ለእነርሱ ያለውን ፍቅር ያለ መናወጥ አፅንተው በመያዝ ዘልቀዋል፡፡\n\tጳውሎስ፣ “በዚህ ሁሉ በወደደን በእርሱ ከአሸናፊዎች እንበልጣለን፡፡ ይህን ተረድቻለሁ፤ ሞትም ይሁን ሕይወት፣ መላእክትም ይሁኑ አጋንንት፣ ያለውም ይሁን የሚመጣው፣ ወይም ማንኛውም ኀይል፣ ከፍታም ይሁን ጥልቀት፣ ወይም የትኛውም ፍጥረት፣ በጌታችን ኢየሱስ ክርስቶስ ካለው ከእግዚአብሔር ፍቅር ሊለየን አይችልም፡፡” ሲል ፅፏል፡፡\n\n\tየሕይወት ጉዞህን በዕቅድ ልታስቀምጠው አትችልም፡፡ ግብረ-ሰዶማዊ፣ ሌዝቢያን፣ መንታ ፆታ፣ ወይም ወንደቃ ብትሆንም አለበለዚያም ከየትኛው ጎራ እንደሆንህ ጥርጣሬ ያለብህ ከሆንህ፣ ከፈቀድህለት ኢየሱስ ሕይወትህን ይመራል፡፡ ያም ከምታስበው እጅግ የሚበልጥ ነው፡፡ ኢየሱስ፣ “እኔ የዓለም ብርሃን ነኝ የሚከተለኝ ይሕይወት ብርሃን ይሆንለታል እንጂ በጨለማ አይመላለስም” ብሏል፡፡\n\tአሁን፣ ከእግዚአብሔር ጋር ግንኙነት እንዴት ልትጀምር እንደምትችል ጥቂት ምክር እነሆ፡-\n\n\tበሕወትህ ምንም አድርግ ምንም፣ ኢየሱስ ፍፁም ይቅር ብሎሃል፡፡ ኃጢአታችንን ቸል ብሎ አያልፈውም፡፡ ኢየሱስ በመስቀል ላይ ራሱን ስለ እኛ መስዋዕት በማድረግ ዕዳችንን ከፍሏል፡፡\n\tስለ አንተ የተሰዋልህ የምታውቀው አንድ ሰው አለን? ሊስተካከለው ምንም ላይኖር በሚችል መንገድ ኢየሱስ ያደረገው ይህንን ነው፡፡ አንተንም ያን ያህል ይወድድሃል፡፡ እርሱ ወደ ልብህ ሊገባና ከአንተም ጋር ግንኙነት ሊመሠርት ይፈልጋል፡፡\n\tእግዚአብሔርን ማወቅ ትፈልጋለህን? እስካሁን ያላደረግህ ከሆነ፣ ወደ ሕይወትህ እንዲገባ እንድትፈቅድለት አበረታታሃለሁ፡፡ እኛን ሊያረካን የሚችለው ግንኙነት ይህ ነው፡፡ ይህንን ሕይወት ያለ እርሱ ልንገፋው አንችልም፡፡\n\n\tበምትፈልጋቸው ቃላት ልታናግረው ትችላለህ፡፡ እገዛ የሚያስፈልግህ ከሆነ፣ ልትል ሚገባህ ነገር ናሙና ይኸውልህ፡\n\t“ኢየሱስ፣ በአንተ አምናለሁ፡፡ ስለ እኔ በመሞትህ እና ከእኔም ጋር ግንኙነት በመመሥረትህ አመሰግንሃለሁ፡፡ አንተ የሕይወቴ አምላክ እንድትሆን እፈልጋለሁ፣ ላውቅህ፣ ፍቅርህን ላጣጥመው፣ እና አሁን ሕይወቴን እንድትመራው ልጠይቅህ እወዳለሁ፡፡”</string>
    <string name="three" formatted="false">\n\n\tፈላስፋዎችና የእግዚአብሔርን መኖር/ሕልውና የሚክዱ ሰዎች የሚወዱት ጥያቄ\nበጂሪጆሪ(Gregory E. ganssle, Ph.D.)\n\n\tኢማኑኤል ካንት የእውነት ምክንያታዊ ትችት(Critique of Pure Reason) የሚለውን መጽሐፍ ከጻፈ ወዲህ ብዙ ሰዎች የእግዚአብሔርን መኖር አሳማኝ በሆነ መንገድ ማረጋገጥ እንደማይቻል መግለጻቸው የተለመደ ነው፡፡ ይህ ማስረጃ የማይገኝለት አቋም(dogma) የምሁራን ባሕል እየሆነ ነው፡፡ ይህን ማወቅ የቻልሁት በዚህ ጉዳይ ዙርያ ሐሳቦችን ሳነሳ ከሰዎች በማገኘው ምላሽ ነው፡፡ አንድ ሰው “የእግዚአብሔርን መኖር በአመንክዩ ለማረጋገጥ አትችልም” ሲል “እንዴት ታውቃለህ? እኔን አሁን ነው ያገኘኸኝ! ምን ማድረግ እንደምችል እንዴት ታውቃለህ? ብዬ እጠይቀዋለሁ፡፡\n\n\tአብዛኛው ሕዝብ ይህን ዓይነት አቋም ይዞ ሲቀርብ ምን ማለቱ ነው? ብዙዎቹ በፍልስፍና የተደገፈ ስለ እግዚአብሔር መኖር ለሁሉም አሳማኝ የመከራከሪያ ነጥቦች ማቅረብ አለመቻሌን ለመጠቆም ይፈልጋሉ፡፡ በስፋት የሚነገረው አሳማኝ ምክንያት ወይም ክርክር ማቅረብ እንደማይቻል ነው፡፡ ግትር አቋም ያለው ከሀዲ ወይም በእግዚአብሔር መኖር የማያምነውን ሰው ካላሳመንሁ ስለ እግዚአብሔር መኖር ማረጋገጫ እንዳልሰጠሁ ይናገራሉ፡፡ የማቀርብላቸውም ሃሳቦች ፋይዳ እንደሌላቸው ይቆጥራሉ፡፡\n\n\tሁሉንም ፈላስፋ ማሳመን የሚችል ሀሳብ ማቅረብ እንደማልችል አውቃለሁ፡፡ ታድያ ይህንን አለማድረጌ ከእግዚአብሔር መኖርና አለመኖር ጋር ይያዛል? በጭራሽ፡፡ ይልቅ የሚነግረኝ ስለ ማስረጃው ነው፡፡ ስለ እግዚአብሔር መኖር ሁሉም ሰው ሳይጠራጠር መቀበል የሚችለው ማስረጃ ማቅረብ አልችልም፡፡ በእርግጥ አንድ የፍልስፍና ድምዳሜ ላይ የሚያደርስ ምንም አይነት ማስረጃ ለምንም ነገር ማቅረብ አይቻለኝም፡፡\n\n\tበእርግጥ በፍጹም በማያወላዳ ሁኔታ ፈላስፋዎችን ሮኪ ማውንቴንሰ (Rocky mountains) አዕምሮ የፈጠራቸው ነገሮች ሳይሆኑ በውን ያለ እነደሆኑ ማስረዳት አልችልም፡፡ ጠፈርና ሥነ-ፍጥረት (universe) ውስጥ ያሉ ሁሉ ከአምስት ደቂቃዎች በፊት ብቅ እንዳላሉ የእኛም ትውስታ ቅዠት እንዳልሆነ በማስረጃ ለማረጋገጥ አልችልም፡፡ በዩንቨርስቲ ግቢ ያሉ ሰዎች አእምሮ እንዳላቸው ማረጋገጫ ላቀርብ አልችልም፡፡ ምናልባትም ቀልጣፋ ሮቦቶች ሊሆኑ ይችላሉ፡፡\n\n\tበፍልስፍና ያለምንም ጥርጣሬ ድምዳሜ ላይ የሚያስደርስ ምንም ነገር የለም፡፡ እንዲሁ በሂሳብ ስሌት ማስረጃ ማቅረብ አለመቻል የእግዚአብሔርን ሕልውና በተመለከተ የሚያቀርቡትን የመከራከሪያ ነጥቦች አያዳክምም፡፡ የእግዚአብሔር ሕልውና ጥያቄ ቀደም ብዬ ስለ ጠፈር፡ ስለ ባለአእምሮ ሰዎች እነደጠየቀኩዋቸዉ ጥያቀዎች መታየት ይችላል፡፡\n\n\tታዲያ ይህ ማለት ስለ እግዚአብሔር ሕልውና የሚነሱትን ክርክሮች ፋይዳ ቢስ ያደርጋቸዋል? ፈጽሞ አያደርጋቸውም፡፡ ሌሎችን የሚያሳምን ምክንያት አለማቅረብ ማለት ለራሴ በእግዚአብሔር ለማመኔ ምክንያት የሉኝም ማለት አይደለም፡፡ በእግዚአብሔር ያሳመኑኝ ምክንያቶች በአንተም ላይ ግፊት ሊፈጥሩ ይችላሉ፡፡ በእግዚአብሔር መኖር ባታምንም ያንተ እምነት ወይም አቋም የኔን ምክንያቶች ፋይዳ ቢስ ሊያደርግ አይችልም፡፡ ተራሮች እውን መሆናቸውን፣ ትውስታ፣ ባለአእምሮ የሆኑ ፍጡራን መኖራቸውን መቀበል ምክንያታዊነት ነው፡፡ በማስረጃ ባናረጋግጥም መኖራቸውን መቀበሉ አንድ ነገር ነው፡፡ ስለ እግዚአብሔር ሕልውና የሚቀርቡ ምክንያቶች ምናልባት ያሳምኑህና በእግዚአብሔር ማመን ትክክል መሆኑን ትቀበል ይሆናል፡፡\n\n\tለመሆኑ ስለ እግኢአብሔር መኖር እንዴት ማወቅ ይቻላል? የሚበጀው ምንም የማያጠራጥር ማረጋገጫ ከመፈለግ ያሉትን ማስረጃዎች ከአማራጮች ጋር ማስተያየት ነው፡፡ የትኛው አማራጭ ነው የሚሻላው ብሎ መወሰን ይበጃል፡፡\n\n\n\n

</string>
    <string name="two" formatted="false">\n\n\t እግዚአብሔር ማነው? ምን ይመስላል? ስድስት የእግዚአብሔር ባሕርያት\n\n1. እግዚአብሔር ማነው? ሊታወቅ ይችላል::\n\n\tታላቁንና በፈጠራ ችሎታው ተደናቂ የሆነውን የሥነ-ፍጥረት ፈጣሪ እግዚአብሔርን ልናውቀው እንችላለን፡፡ በግል እንድናውቀው ከእርሱ ጋር ግንኙነት እንድንፈጥር ይጋብዘናል፡፡ ስለ እርሱ ማወቅ ብቻ ሳይሆን እርሱን ራሱን በቅርብ ልናውቀው እንችላለን፡፡\n\n\tእግዚአብሔር እንዲህ ይላል፡፡ “ጠቢብ በጥበቡ አይመካ፤ ኃያልም በኃይሉ አይመካ ባለ ጠጋም በብልጥግናው አይመካ ነገር ግን የሚመካ ምሕረትንና ፍርድን ጽድቅንም በምድር ላይ የማደርግ እኔ እግዚአብሔር መሆኔን በማወቁና በማስተዋሉ በዚህ ይመካ ደስ የሚያሰኙኝ እነዚህ ናቸው” ይላል እግዚአብሔር፡፡ (ኤር 9፡23-24)\n\n2. እግዚአብሔር ማነው? ልንቀርበው እንችላለን::\n\n\tእግዚአብሔር እንድናነጋግረውና የራሳችንን ጉዳይ እንድናወያየው ይጋብዘናል፡፡ ዝግጅትም አያስፈልግም፤ ጨዋ መሆን፤ ሥነ-መለኮታዊ አካሄድ ወይም ቅዱስ መሆን አያስፈልግም፤ እንዳለን ከነማንነታችን ስንቀርበው ፍቅር ከተላበሰ ባሕርይው የተነሳ ይቀበለናል፡፡\n\n\t“እግዚአብሔር ለሚጠሩት ሁሉ በእውነት ለሚጠሩት ሁሉ ቅርብ ነው” (መዝ 145፡18)\n\n3. እግዚአብሔር ማነው? ፈጣሪ ነው::\n\tእግዚአብሔር በመናገር ማለት በቃል ብቻ ነገሮችን ወደ መኖር ያመጣቸዋል፡፡ ሕዋው ውስጥ ያሉትን የከዋክብት ክምችት(galaxy) እና ሕይወት ያላቸውን የፈጠረ እርሱ ነው፡፡ በዚህ ብቻ ሳይወሰን በዚህ ዘመን ላሉት ችግሮች መፍትሔ ሊያመጣ ይችላል፡፡ እግዚአብሔር ፈጣሪ ነው፤ኃይሉን እንድናውቅና በእርሱ እንድንተማመን ይፈልጋል፡፡\n\t“ጌታችን ታላቅ ነው ኃይሉም ታላቅ ነው ለጥበቡም ቁጥር የለውም” (መዝ 147፡5) “ረዳቴ ከወዴት ይምጣ ረዳቴ ሰማይንና ምድርን ከሠራ  ከእግዚአብሐየር ዘንድ ነው”(መዝ 121፡1,2)\n\n4. እግዚአብሔር ማነው? ይቅር ባይ ነው::\n\n\tበኃጢአት እንወድቃለን፤ አንዳንድ ጊዜ በእግዚአብሔር መንገድ ሳይሆን በራሳችን መንገድ እንሠራለን፡፡ እግዚአብሔርም ይህን ያያል፤ ያውቃልም፡፡ ይህ ብቻ ሳይሆን እግዚአብሔር ሰዎችን በኃጢአታቸው ይቀጣቸዋል፡፡ ሆኖም ከእርሱ ጋር ግንኙነት ከፈጠርንበት ጊዜ ጀምሮ ምሕረት ያደርጋል፡፡ የእግዚአብሔር ልጅ ኢየሱስ ክርስቶስ በመስቀል ላይ ሞቶ ለኃጢአታችን ዕዳ ከፈለ፡፡ ከመቃብር ተነስቶ ይቅርታ/ምሕረት እያደረገልን ነው፡፡\n\t“እርሱም ለሚያምኑ ሁሉ የሆነ በኢየሱስ ክርስቶስ በማመን የሚገኘው የእግዚአብሔር ፅድቅ ነው እርሱንም በእግዚአብሔር በእምነት የሚገኝ በደሙም የሆነ ማስተሰረያ አድርጎ አቆመው” (ሮሜ 3፡22,25)\n\n5. እግዚአብሔር ማነው? ታማኝ ነው::\n\n\tሃሳቡንና ስሜቱን እንደሚገልጽልህ ሰው እግዚአብሔርም ስለራሱ በግልጽ ይነግርሀል፡፡ ሁል ጊዜ እርሱ ታማኝ ነው፡፡ ከሰው የሚለየው በዚህ ነው፡፡ ስለ ራሱ ወይም ስለ እኛ የሚናገረው እውነትና አስተማማኝ ነው፡፡ እርሱ የሚናገረው ከስሜታችን ከሃሳባችንና ከግንዛቤአችን ይልቃል፤ በታማኝነቱና በትክክለኛነቱ በቃል ኪዳኑ መደገፍ እንችላለን፡፡ እርሱ የሚናገረውን የሚፈፅም አምላክ ነው፡፡ በቃሉ እንይዘዋለን፡፡\n\n\t“የቃልህ ፍች ያበራል ሕፃናትንም አስተዋይ ያደርጋል ሕግህ ለእግሬ መብራት ለመንገዴ ብርሃን ነው”(መዝ 119፡130,105)\n\n6. እግዚአብሔር ማነው? ሁሉን የሚችል ነው፡፡\n\tበሁሉም ነገር መቶ በመቶ(100%) ትክክል መሆን እንዴት ደስ የሚል ነገር ነው፡፡ እግዚአብሔር ሁል ጊዜ ትክክለኛ ነው፡፡ ጥበቡ ወሰን የለውም፡፡ ስለ አንድ ነገር ሁለንተናውን ያውቃል፡፡ የጀርባ ታሪኩንና የወደፊቱን ስለ አንድ ነገር መረጃ አንሰጠውም፤ ምክር አንሰጠውም፤ አንድ ነገር እንዲሰራ አናባብለውም፤ እርሱ ያደርጋል፡፡ ችሎታ ስላለው፤ ሃሳቡም ቅንና ንፁሕ ስለሆነ ፡፡ እግዚአብሔርን ካመነው አይሳሳትም፤ ደግሞም አያታልለንም፤ ሁል ጊዜ በማንኛውም ሁኔታ ትክክለኛ ነገር እንደሚሠራ ሙሉ በሙሉ እርግጠኛ መሆን እንችላለን፡፡\n\t“አንተን ተስፋ የሚያደርጉ አያፍሩም” (መዝ 25፡3)\n\n\n\n</string>
 <string name="one" formatted="false">\n\n\tእግዚአብሔር አለ ? እግዚአብሔር በእርግጥ ስለመኖሩ ስድስት ቀጥተኛ ምክንያቶች አሉ፡፡\n\n\t በማሪሊን አዳምሰን\n\n\tስለ እግዚአብሔር መኖር ማስረጃ የሚያሳይህን ሰው አትወድም? ያለ ጡንቻ መጠምዘዝ mመን አለብህ በሚል ትግል ሳይሆን በቀጥታ ማረጋገጫ በያሳይህ ደስ አይልህም? ከዚህ ቀጥሎ ግልፅ በሆነ መንገድ የእግዚአብሔርን መኖር የሚያረጋግጡ ምክንያቶች ቀርበዋል፡፡\n\n\t በመጀመሪያ ልብ አድርግ አንድ ሰው ስለ እግዚአብሔር መኖር ተቃዋሚ ከሆነ ምንም አይነት ምክንያት አያሳምነውም፡፡ በጨረቃ ላይ ሰው መራመዱን ለማይቀበል ሰው ምንም አይነት ማስረጃ ይህን አስተሳሰቡን አይለውጥም፡፡ በጨረቃ ላይ የጠፈርተኞች ፎቶግራፍ፤ ከጠፈርተኞች ጋር የተደረገ ቃለ ምልልስ፤ ከጨረቃ ላይ የመጣ ድንጋይ ወዘተ ዋጋ የላቸውም፡፡ ሰውዬው ሰው ወደ ጨረቃ ሊሄድ አይችልም የሚል አቋም ስላለው፡፡\n\n\tስለ እግዚአብሔር ህልውና አንዳንድ ሰዎች በቂ ማስረጃ እያላቸው ይህንን እውነት እንደማይቀበሉ መፅሐፍ ቅዱስ ይናገራል[1]፡፡ “በፍፁም ልባችሁ ከፈለጋችሁኝ ታገኙኛላችሁ”[2]፡፡ ስለ እግዚአብሔር ህልውና መረጃ ከመፈለግህ በፊት እግዚአብሔር ቢኖር ላውቀው እፈልጋለሁ? ብለህ እራስህን ጠይቅ፡፡ ከዚህ በኃላ የሚከተሉትን ምክንያቶች አስተውል፡፡\n\n1. እግዚአብሔር አለ? የምድራችን(ፕላኔት) ውስብስብነት ሆን ብሎ ነድፎ የፈጠራትና የሚያስተዳድራት ፈጣሪ መኖሩን ይጠቁማል፡፡\n\n\t ተዘርዝረው የማያልቁ የእግዚአብሔር ንድፍ ሥራዎች ቢኖሩም ጥቂቶቹን እነሆ!\n\t ምድር መጠኗ ፍፁም ነው፡፡ የምድር ስበት እስከ 50 ማይል ድረስ በአብዛኛው በናይትሮጅንና በኦክስጅን ጋዝ የተሸፈነ ከባቢ አየር እንዲኖረን አስችሉላል፡፡ የምድር መጠን እነደ ሜርኩሪ አነስተኛ ቢሆን ኖሮ ምድር ከባቢ አየር ባልኖራት ነበር፡ እንደ ጁፒተር ምድር መጠኗ ትልቅ ቢሆን ኖሮ ከባቢ አየር ሃይድሮጂን ይሆን ነበር፡፡[3] መሬት እስካሁን ከታወቁት ፕላኔቶች ሁሉ ለተክሎች እና ለእንስሳትና ለሰው ሕይወት ተስማሚ ከባቢ አየር ያላት ብቸኛ ፕላኔት ናት፡፡\n\n\t ምድር ከፀሐይ በትክክለኛ ርቀት ላይ ትገኛለች ምድር ትንሽ ከፀሐይ ብትርቅ ሁላችንም በብርድ ባለቅን ነበር፡፡ ምድር ወደ ፀሐይ ትንሽ ብትቀርብ ኖሮ ደግሞ ሁላችንም ተቃጥለን ባለቅን ነበር፡፡ ምድር አሁን ካለችበት በክፍልፋይ(fraction) ለውጥ ብታደርግ በምድር ላይ ሕይወት አይኖርም፡ አይታሰብምም፡፡ ምድር በፀሐይ ዙሪያ በሰዓት 67,000 ማይል በምሕዋርዋ (axis) ስትሽከረከር ቦታዋን ሳትለቅና ለምድር ገጽታ(surface) ትክክለኛውን ሙቀትና ቅዝቃዜ እየሰጠች ነው፡፡\n\n\t ጨረቃ ትክክለኛ መጠን ያላትና ለስበቷ በሚስማማት ርቀት ትገኛለች፡፡ ጨረቃ የውቅያኖስ ውሃ አንድ ቦታ እንዳይተኛ ሞገድ ትፈጥራለች ግዙፍ ውሃዎች አህጉራትን እንዳያጥለቀልቁ ታደርጋለች[4]፡፡\n\n\tውሃ ቀለም፣ ሽታና ጣዕም የሌለው ነገር ነው ግን ያለ ውሃ ሕይወት የለም፡፡ ተክሎች፣ እንስሳት እና ሰዎች የተሰሩት ከውሃ ነው፡፡ የሰው አካል ሁለት ሶስተኛው(2/3) ውሃ ነው፡፡የውሃ ባሕርያት ለሕይወት ተስማሚ ነው፡፡ ውሃ የመፍያና የመርገያ ነጥቡ ባልተልመደ ሁኔታ ከፍተኛ ነው፡፡ ውሃ ሙቀቱ የሰውነት ሙቀትን በ98.6 ዲግሪ ፋራናይት በማቆየት በሚለዋወጥ የአየር ጠባይ ውስጥ እንድንኖር ያስችላል፡፡\n\n\tውሃ ሁሉን ሊያሟሟ ይችላል፡ ይህ ባሕርይው በሺህ የሚቆጠሩት ኬሚካሎችን በማሟሟት ወደ ጥቃቅን ደም ስሮቻችን እንዲገቡ ያደርጋል[5]፡፡\n\n\tውሃ በኬሚካሉ ባህሪዩ ገለልተኛ ነው(chemically neutral)፡፡ የኬሚካሎችን ማንነት ሳይለውጥ ምግቦች መድሃኒቶች ማዕድናት ሟምተው ሰውነታችን እንዲጠቀምባቸው ያደርጋል፡፡\n\n\tውሃ ልዩ ባሕርይ አለው፡፡ የስበት ባህርይን በመጣስ ውሃ በተክሎች ውስጥ ሽቅብ ሊሄድ ይችላል፡፡ ለከፍተኛ ዛፎች እንኳን ሕይወት ሰጪና አልሚነት ያለው ምግብ ያቀርባል፡፡\n\n\tውሃ የሚረጋው ከላይ ወደታች በመሆኑ የረጋው ውሃ እየተንሳፈፈ ክረምት(winter) ወራት ዓሶች በውሃ ውስጥ ሊኖሩ ይችላሉ፡፡\n\n\t97% የሚሆነው የምድር አካል የሚገኘው በውቅያኖስ ውስጥ ነው፡፡ የውቅያኖስን ውሃ ጨውነት በማስወገድ ንፁሕ ውሃ ለምድር በዝናብ መልክ የሚሰጥ ሥርአት(ሲስተም) አለ፡፡ ትነት ከውቅያኖስ ውሃ ጨው በማስወገድ ደመና ይፈጥራል፡፡ ደመናው በንፋስ እየተገፋ በምድር ላይ ላሉት በዝናብ መልክ ለተክሎች፣ ለእንስሳትና ለሰዎች ይደርሳል፡፡ ይህ ስርአት በቀጣይነት በአገልግሎት ላይ የዋለውን(recycle) ነገር መልሶ የመጠቀም ሥርአት ነው[6]፡፡ በዚህ ሥርዓት ዘላቂነት ያለው ሕይወት በምድር ላይ ይኖራል፡፡\n\n\t የሰው ጭንቅላት/አእምሮ በአንድ ጊዜ ብዙ መረጃዎችን የማስተናገድ አስደናቂ ችሎታ አለው፡፡ አእምሮህ የምታያቸውን ቀለሞች በዙሪያህ ያለውን የአየር ሁኔታ ምድር ስትረግጥ በእግሮችህ ላይ ሚሰማህን ጫና፤ በዙሪያህ ያሉትን ድምፆች፣ የአፍህን ድርቀት፣ያስተናግዳል፡፡ አእምሮህ ስሜትህን፣ ሃሳብህን፣ ትውስታህን ሁሉ ያስተናግዳል፡፡ ይህን ሁሉ እያደረገ የሰውነትህን ሥራዎች ማለት እንደ እስትንፋስ፣ የዐይን ሽፋሽፍት እንቅስቃሴ፣ የረሃብ ስሜትና የእጆችህን እና የጡንቻዎችህን እንቅስቃሴ የመከታተል ችሎታ አለው፡፡\n\n\tየሰው አእምሮ በሰከንድ ከአንድ ሚሊዮን በላይ የሚሆኑትን መልዕክቶች ሊያስተናግድ ይችላል[7]፡፡ ይህ የመለየትና የማጣራት ሥራ ነው፡፡ በዙሪያህ ላሉ ነገሮች ትኩረት ለመስጠት የሚያስችልህ አእምሮህ ከሌሎች ብልቶች በተለየ መንገድ ነው፡ የሚሠራው፡፡ የአመንክዩ፣ የማመዛዘን፣ የስሜት፣ የማለም፣ የማቀድ፣ከሰው ጋር ግንኙነት መፍጠርና ውሳኔ የመስጠት ችሎታ አለው፡፡\n\n\t ዓይን ሰባት ሚሊዮን ቀለማትን የመለየት ችሎታ አለው፡፡ በሚያስደንቅ ሁኔታ በአንድ ጊዜ 1.5 ሚሊዮን መልዕክቶችን ለማስተናገድ ይችላል[8]፡፡ ዝግመተለውጥ(evolution) በአካል ላይ በሚያተኩር የለውጥ ትንታኔ ላይ ያተኩራል፡፡ ሆኖም ዝግመተ-ለውጥ ስለ ዓይን ወይም ስለ አንጎል ጅማሮ ወይም ሕይወት የሌለው ቁስ አካል መቼ ሕይወት እንዳገኘ ሊያስረዳ አይችልም፡፡\n\n2. እግዚአብሔር አለ? ለሥነ ፍጥረት ሁሉ መጀመሪያ የነበረው - መነሻው ምንድነው?\n\n\tይህ ስነፍጥረት(universe) በአንድ ፍንዳታ እንደተፈጠረ የሳይንስ ምሁራን ያምናሉ፡፡ ይህ ልዩ መነሻ ለሁሉም ፍጥረት መፈጠር ምክንያት ሆኖአል ይላሉ፡፡ ለጠፈር መፈጠር፣ ለጊዜ አቆጣጠር መነሻ እንኳ ይህ ፍንዳታ(Big Bang) ምክንያት እንደሆነ ጭምር ይናገራሉ፡፡\n\n\t የስነ ፈለክ ፊዚክስ ምሁር ሮበርት ጃስትሮው(Robert Jastrow) ስለ ቁስ አካል እንጂ ስለእግዚአብሔር ማወቅ አይቻልም ብሎ የሚያምነው እንዲህ ብሎአል “የስነ-ፍጥረት( universe) ዘር በመጀመሪያ ክስተት ላይ የተመሠረተ ነው፡፡ እያንዳንዱ ኮከብ፣ ፕላኔት፣ ማንኛውም ሕይወት ያለው ሁሉ የተገኘው በፍንዳታው ምክንያት ነው፡፡ በአንድ ብልጭታ ሥነ ፍጥረት ተፈጠረ፡፡ ያንን ማን እንዳደረገው ልናውቅ እንችልም፡፡”[9]\n\n\t በፊዚክስ የኖብል የፈጠራ ሥራ ሽልማት ተሸላሚ የሆነው ስቲቨን ወይበርግ(Steven Weinberg) እንዲህ ብሏል፡፡ “በፍንዳታው ጊዜ የሥነ ፍጥረት( universe) ሙቀት ከመቶ ሺህ ሚሊዮን ዲግሪ ነበር፡፡ ሥነ-ፍጥረት በብርሃን ተሞልቶ ነበር[10]፡፡”\n\n\tሥነ-ፍጥረት ከጥንት ከጠዋቱ መነሻ መጀመርያ ነበረው፡፡ ታደያ ያስጀመረዉ ማነው? ሳይንቲስቶች ለዚህ ድንገተኛ ፍንዳታና ብርሃን በቂ ገለጻ ሊሰጡ ግን አልቻሉም፡፡\n\n3. እግዚአብሔር አለ? ሥነ-ፍጥረት በተመሳሳይ የተፈጥሮ ህግ ይተዳደራል፡፡ ለምን?\n\n\t የመሬት ስበት(gravity) አይለወጥም በጠረጴዛ ላይ የምናቆየው ትኩስ ቡና ግን ይቀዘቅዛል እንዲሁም ምድር በ24 ሰዓት ውስጥ ትሽከረከራለች የብርሃን ፍጥነት ከምድር ወይም ከጠፈር አይለዋወጥም፡፡\n\n\tየማይለወጠውን የተፈጥሮን ሕግጋትና ሥርዓት ለምንድነው እንዲህ ለይተን የምናውቀው? ሥነ-ፍጥረት እንዲህ በስርዓት የታጀበ ለምን ይሆን?\n\n\t“ታላላቅ ሳይንቲስቶች በዚህ ተደንቀዋል፡፡ በሂሳብ ስሌት የሚገዛውን ይቅርና በሕግጋት የሚመራውን ሥነ-ፍጥረት እንኳ መረዳት ያዳግታል፡፡ በምናባችን ባልተጠበቀ ሁኔታ በየጊዜው የሚለዋወጥ ሥነ-ፍጥረት ማየት ይቻላል፣ወይም ከመኖር ወዳለመኖር እንዳመቺነቱ ብቅ-ጥልቅ የሚል ሥነ-ፍጥረት[11]፡፡”\n\n\tበኳንተም ኤሌክትሮዳይናሚክስ(quantum electrodynamics) የኖብል ሽልማት ተሸላሚ የሆነው ሪቻርድ ፌይንማን(Richard Feynman) እንዲህ ብሏል “ተፈጥሮ ሂሳባዊ ስሌት መሆኗ ያልተፈታ ሚስጥር(mystery) ነው ሕግጋት መኖራቸው እንደ ተአምር ነው[12]፡፡”\n\n4. እግዚአብሔር አለ? ዲ.ኤን.ኤ(DNA) ለአንድ ሕዋስ መረጃ ይሰጣል፤ ባህሪውን ይመራል፡፡\n\n\tማንኛውም ትምህርትና ስልጠና በዓላማ ይዘጋጃል፡፡ የማስተማሪያ መፅሀፍ(manual) የሚያዘጋጅ ሰው የሚያዘጋጀው በዓላማ ነው፡፡ በሰውነታችን ውስጥ በእያንዳንዱ ሕዋስ(cell) ውስጥ አነስተኛ የኮሚፒውተር ፕሮግራም የሚመስል መመሪያ መኖሩን ታውቃለህ? እነደሚታወቀዉ የኮምፒውተር ፕሮግራም በአንድና በዜሮ ነው የሚሰራው (01)፡፡ ይህ አይነት የቁጥር አቀማመጥ 11001010101000 ኮምፒውተሩ ምን መሥራት እንዳለበት ይነግረዋል፡፡ በእኛ ሕዋስ ዲ.ኤን.ኤ(DNA) ውስጥ ያለው የመረጃ ስልት(code) ተመሳሳይነት አለው፡፡ ሳይንቲስቶች በምሕጻረ ቃል በሚጠሩአቸው አራት ኬሚካሎች የተሠሩ ናቸው፡፡እነርሱም ኤ(A)ቲ(T)ጂ(G) እና ሲ(C) ናቸው፡፡ በሰው ህዋስ ውስጥ ያላቸው አቀማመጥ CGTGTGACTCGCTCCTGAT… አይነት ነው፡፡ በእያንዳንዱ ሰው ሕዋስ (cell) ውስጥ ወደ ሦስት ቢሊዮን የሚሆኑ የፊደል ፐሮገራሞች አሉ፡፡ ህዋሱን ምን ማድረግ እንደሚገባው የሚነግሩ ማለት ነው፡፡\n\n\tለምሳሌ የሞባይል ስልክህ ሲነካ ቢፕ የሚል ድምጽ እንዲያወጣ ማድረግ ይቻላል እንደዚሁም ሁሉ ባለሦስት ሚሊዮን ፊደል ዲ.ኤን.ኤ(DNA) መመሪያ ለሕዋሱ ይሰጣል፡፡ መመሪያው ደግሞ የተሟላ ነው[13]፡፡\n\n\tይህ የሚያስደምመው ለምንድነው? ይህ የመረጃ ፕሮግራም በሰው ሕዋስ ውስጥ እንዴት ተዘረጋ? እነዚህ ተራ ኬሚካሎች ብቻ ሳይሆኑ የሰው አካል እንዴት መገንባት እንዳለበት መመሪያ የሚሰጡ ናቸው፡፡\n\n\tይህንን የተቀነባበረ መረጃ የባዩሎጂ ሳይንስ ሊያሰረዳን አይችልም፡፡ ሆን ብሎ አንድ ሰው ካላቀነባበረው ይህን ዓይነት መመሪያ ልታገኝ አትችልም፡፡\n\n5. እግዚአብሔር አለ? አዎን እግዚአብሔር አለ፡፡ ምክንያቱም ይከታተለናል፡፡ ወደ እርሱ እንድንቀርብ ይፈልጋል፣ መንገድም ያዘጋጃል፡፡\n\n\tአንድ ጊዜ በእግዚአብሔር መኖር አላምንም ነበር፡፡ እንደ ማናቸውም(atheists) በእግዚአብሄር መኖር የማያምን ሰው የሰዎች በእግዚአብሔር ማመን ያስጨንቀኝ ነበር፡፡ ለምንድነው በእግዚአብሔር የማያምኑ ሰዎች ለማስተባበያ ሥራ ይህን ያህል ጊዜና ጉልበት የሚያጠፉት? ይህን እንድናደርግ የሚያደርገን ምንድነው? በግሌ በሐዘኔታ ነበር ይህን አደርግ የነበረው፡፡ ተስፋ ቢስ በሆነው ነገር በማመን የተታለሉ ምስኪኖችን ለመርዳት ነበር ጉልበቴን አጠፋ የነበረው፡፡ እንደ እውነቱ ከሆነ ሌላም ምክንያት ነበረኝ፡፡ ከአማኞች ጋር ስከራከር ወይም ስፈትናቸው ሊያሳምኑኝ ይችሉ እንደሆን የሚል ተስፋም በሃሳቤ ነበር፡፡ ጥረቴ ሁሉ ከእግዚአብሔር ጉዳይ ለመላቀቅ እና የአማኞችን መሳሳት ካረጋገጥሁላቸው አጀንዳው የቀረ ይመስለኝ ነበር፡፡ እኔም በነፃነት ሕይወቴን እቀጥላለሁ ብዬ አስብ ነበር፡፡ ግን ያላስተዋልሁት አንድ ነገር ነበር፡፡ የእግዚአብሔር ጉዳይ ዘልቆ የያዘኝ ምክንያቱ አምላክ ራሱ በአጀንዳነት ከእኔ ጋር ጉዳይ በመያዙ ነው፡፡ እግዚአብሔር ሊታወቅ ይፈልጋል፡፡ የፈጠረንም እንድናውቀው ነው፡፡ በዙሪያችን ስለመኖሩ የሚያረጋግጡ ማስረጃዎችን ደርድሯል፡፡ በማያወላዳ ሁኔታ የመኖሩን ጉዳይ በፊታችን ዘርግቷአል፡፡ ከእግዚአብሔር ሕልውና ማምለጥ በማልችልበት ሁኔታ ሁሉም ነገር ተቀምጧል፡፡ ስለ እግዚአብሔር መኖር እውቅና በሰጠሁ ቀን “ይሁን በቃ አሸንፈኸኛል” አልሁት በእግዚአብሔር የማያምኑ ሰዎች (atheists) አማኞችን ሲያዩ ያስጨንቃቸዋል፡፡ የዚህ ዋነኛ ምክንያት እግዚአብሔር ስለሚያሳድዳቸው ነው፡፡\n\n\tይህን ደግሞ የተለማመድሁት እኔ ብቻዬን አይደለሁም፡፡ ማልኮልም ሙገርጅ(Malcolm Muggeridge) የሶሻሊስት ፍልስፍና ደራሲ “ከእኔ ፍለጋ ባሻገር የሚያሳድደኝ መኖሩን ተረድቼአለሁ፡፡” ሲ.ኤስ.ሊዊስ(C.S. Lewis) እንዲህ አለ “ሌሊቱን ሁሉ ለሰከንድ እንኳን ከሥራዬ ፋታ ሳገኝ ልገናኘው የማልፈልገው ጨካኙ ሲቀርበኝ አየዋለሁ፡፡ እጅ ሰጠሁ እግዚአብሔር እግዚአብሔር መሆኑን አመንሁ፡፡ ተንበርክኬ ፀለይሁ፤ በዚያች ሌሊት ምናልባት በመላው እንግሊዝ ሀገር አንድ ሐዘንተኛና እልከኛ ሰው ወደ እግዚአብሔር እንደተመለሰ አስባለሁ፡፡”\n\n\tበመቀጠልም እግዚአብሔርን በማወቁ ሌዊስ “በታላቅ ደስታ ተደነቅኩኝ” የሚል አንድ መጽሐፍ ጻፈ፡፡ እኔም ራሴ ስለ እግዚአብሔር መኖር እውቅና ከመስጠት በስተቀር ሌላ የምለው ነገር አልነበረኝም፡፡ በእግዚአብሔር ከተማረክሁ በኃላ በቀጣዩ ወራት ለእኔ ባለው አስደናቂ ፍቅር ተነካሁ፡፡\n6. እግዚአብሔር አለ? ከሁሉም ይልቅ የእግዚአብሔርን ለእኛ መገለጥ የምናየው በኢየሱስ ክርስቶስ ነው፡፡\n\n\tለምን ኢየሱስ? እስቲ የዓለምን ሃይማኖቶች ተመልከቱ የቡድሃ(Buddha)፣ መሐመድ(Muhammad)፣ ኮንፊየሽያስ(Confucius) እና ሙሴ(Moses) ራሳቸውን ያስተዋወቁት በአስተማሪነት ወይም በነቢይነት ነው፡፡ ራሱን ከእግዚአብሔር ጋር ያስተካከለ ማንም አልነበረም፡፡ የሚደንቀው ኢየሱስ ግን አምላክነቱን በይፋ ገለጸ፡፡ ኢየሱስን ከሌሎች የሚለየው ይህ ነው፡፡ “እግዚአብሔር አለ፡፡ የምታዩትም እርሱን ነው፡፡” አለ ስለሰማያዊ አባቱ ኢየሱስ ሲናገርም ከእርሱ በርቀት ሳይሆን ከሰው ዘር በተለየ ሁኔታ በቅርበት ነበር፡፡ ኢየሱስን “ያየው ሁሉ አባቱን አይቷል፡፡ በእርሱ ያመነም በአባቱ አምኗል” አለ፡፡\n\n\tኢየሱስ እንዲህ አለ “እኔ የአለም ብርሃን ነኝ የሚከተለኝ የሕይወት ብርሃን ይሆንለታል እንጂ በጨለማ አይመላለስም”[14]፡፡ የእግዚአብሔርን ማንነት በያዘ ባህርያት ራሱንም ገለጸ ማለትም የሰዎችን ኃጢአት ይቅር ማለት፣ ሰዎችን ከኃጢአት ነፃ ማውጣት፣ የተትረፈረፈ ሕይወት ብሎም በገነት ዘላለማዊ ሕይወት መስጠትን ያጠቃልላል፡፡ ሌሎች ሰዎች በትምህርታቸው ትኩረት እንዲሰጡ ሲያደርጉ ኢየሱስ ግን ሰዎች በእርሱ እንዲያምኑ ያደርግ ነበር፡፡ ኢየሱስም አለ “ቃሌን ተከተሉ እውነትን ታገኛላችሁ”፡፡ ኢየሱስም “እኔ መንገድና እውነት ሕይወትም ነኝ በእኔ በቀር ወደ አብ የሚመጣ የለም”[15]፡፡\n\n\tመለኮታዊ ለመሆኑ ኢየሱስ የሰጠው ማረጋገጫ ምንድነው? ሰዎች የሚያደርጉትን ያደርግ ነበር፡፡ ኢየሱስ ታምራት ሠራ፡፡ ዓይነ ስውራንን፣ ሽባዎችን፣ ደንቆሮዎችን ፈወሰ፡፡ ሙታንንም አስነሳ፡፡ በቁስ ላይ ስልጣን ነበረው፡፡ ከአየር ምግብ በመፍጠር በሺህ የሚቆጠሩ ሰዎችን መገበ፤ በውሃ ላይ ተራመደ፤ለወዳጆቹ የተነሳውን ማዕበል ፀጥ አደረገ፡፡ ሰዎች በሁሉ ቦታ ይከተሉት ነበር፡፡ ምክንያቱም ተአምራት እየሠራ ፍላጎታቸውን ያረካ ስለነበር ነው፡፡ ኢየሱስም. “የምለውን ባታምኑ ስለ ሥራው እመኑኝ[16] ፡፡” አላቸው፡፡\n\n\tእግዚአብሔር ጨዋና ፍቅር መሆኑን እኛ ደግሞ ምንም እንኳን ራስ ወዳድና ጉድለቶች ቢኖሩብንም ሊያቀርበንና ግንኙነት ከእርሱ ጋር እንዲኖረን መፈለጉን ኢየሱስ አሳየን፡፡ ምንም እንኳን ሃጢአተኞችና ቅጣት የሚገባን ብንሆንም ከፍቅሩ የተነሳ እግዚአብሔር የተለየ ዕቅድ ለእኛ እንዳለው ኢየሱስ ገለጸ፡፡ እግዚአብሔር ሥጋ ለብሶ በእኛ ፋንታ ኃጢአታችንን ተቀበለ፡፡ ምናልባት ፌዝ ይመስላል፡፡ ምናልባት ብዙ አባቶች ልጃቸውን ለማዳን በካንሰር በተመታ ልጃቸው ቦታ ለመሆን ፈቃደኛ ይሆኑ ይሆናል፡፡ እግዚአብሔርን የምንወደው ግን አስቀድሞ ስለወደደን መሆኑን መጽሐፍ ቅዱስ በደንብ ይነግረናል፡፡\n\n\tምህረት እንድናገኝ ኢየሱስ በእኛ ፋንታ ሞተ፡፡ ከዓለም ሃይማኖቶች እግዚአብሔር እጁን በክርስቶስ አማካይነት ብቻ ዘርግቶ ከሰው ልጅ ጋር ግንኙነት ሲፈጥር እናያለን፡፡ በኢየሱስ ውስጥ መለኮታዊ የፍቅር ልብ ፍላጎታችንን እያሟላ ወደ ራሱ ሲያቀርበን እናያለን፡፡ በክርስቶስ ሞትና ትንሣኤ ዛሬ አዲስ ሕይወት አለን፡፡ እግዚአብሔር “በዘላለም ፍቅር ወድጄሻለሁ ስለዚህ በቸርነት ሳብሁሽ”[17] አለ፡፡ ይህ በሥራ ላይ ያለ እግዚአብሔር ነው፡፡\n\n\tለማወቅ ከፈለግህ ኢየሱስን ፈትሸው፡፡ “በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ እግዚአብሔር አንድያ ልጁን እስኪሰጥ ድረስ ዓለሙን እንዲሁ ወዶአልና፡፡[18]”\n\n\tእግዚአብሔር እንድናምንበት አያስገድደንም፡፡ ከፈለግን ግን ለመኖሩ በቂ ማስረጃ ሰጥቶናል፡፡ በምድርና በፀሐይ መካከል ያለው ርቀት፣ የውሃ የኬሚካል ባሕርያት፤ የሰው አንጎል ዲ.ኤን.ኤ(DNA)፤ በእግዚአብሔር የሚያምን የሰው ብዛት፤ ስለ እግዚአብሔር መኖር እንድንወስን ለልባችንና ለአእምሮአችን ፋታ የማይሰጥና የሚቆረጣጥም ሁኔታ አለ፡፡ የሚያስደንቀው በክርስቶስ ኢየሱስ እንድናውቀው የእግዚአብሔር ፈቃደኝነት ነው፡፡\n\n\tከእግዚአብሔር ጋር ለመገናኘትና ከእርሱ ጋር የግል ህብረት መጀመር ብትፈልግ አሁን ትችላለህ፡፡\n\n\tይህ ያንተ ፈቃደኛነት ነው፡፡ በግዳጅ አይደለም፡፡ ከእግዚአብሔር ይቅርታ ለማግኘትና ከእርሱ ጋር ግንኙነት ለመፍጠር ብትፈልግ ምሕረት እንዲያደርግልህና ኢየሱስ ወደ ሕይወትህ እንዲገባ በመጋበዝ፡፡ በቀጥታ እዚሁ ለማድረግ ትችላለህ “እነሆ በደጅ ቆሜ አንኳኳለሁ ማንም ድምፄን ቢሰማ ደጁንም ቢከፍትልኝ ወደ እርሱ እገባለሁ[19]፡፡” ይህን ለማድረግ ፈቃደኛ ከሆንህና በቃላት ማስቀመጡ ካስቸገረህ እንዲህ ልትል ትችላለህ፡፡\n\n\t“ኢየሱስ አመሰግንሃለሁ ለሃጢአቴ በመሞትህ ለሕይወቴ የኃጢያት ይቅርታን እፈልጋለሁ አሁኑኑ ይቅርታ እንድታደርግልኝ ወደ ሕይወቴ እንድትገባ እጠይቅሃለሁ፡፡ በእርግጠኛነት ላውቅህ እፈልጋለሁ አሁን ወደ ሕይወቴ ግባ ስለ ኃጢአቴ በመስቀል ላይ ስለሞትክልኝ አመሰግንሃለሁ፡፡ አሁን ልቤን ከፍቼ አዳኜና ጌታዬ አድርጌ እቀበልሃለሁ፡፡ ኃጢአቴን ሁሉ ይቅር ስላልከኝና የዘላለም ሕይወት ስለሰጠኸኝ አመሰግንሃለሁ፡፡ በሕይወቴ ዙፋን ላይ ሆነህ ግዛኝ፡፡ አንተ የምትፈልገው አይነት ሰው አድርገኝ፡፡ ልትገናኘኝ ስለፈለግህ አመሰግንሃለሁ፡፡ አሜን፡፡”\n\tከእግዚአብሔር ጋር የሚኖርህ ግንኙነት ዘላቂነት እንዲኖረው ኢየሱስ ይፈልጋል፡፡ አማኞችን በተመለከተ “እኔም አውቃቸዋለሁ፤ ይከተሉኝማል፤ እኔም የዘላለም ሕይወት እሰጣቸዋለሁ፤ ለዘላለም አይጠፉም፤ ከእጄ ማንም አይነጥቃቸውም፡፡”[20] ይላል፡፡\n\tእግዚአብሔር በእርግጥ አለ፡፡ እነዚህን ማስረጃዎች በማገናዘብ አንድ ሰው ፍቅር ስለ ሆነው እግዚአብሔር ማወቅ ይችላል፡፡ የቅርብና የግል ግንኙነት ከእርሱ ጋር ሊፈጥር ይችላል፡፡\n\n\n\n</string>

    <string name="twenty7" formatted="false">\n\nእግዚዘብሔርን በግል ለማወቅ ምን ያስፈልግሀል? የመብረቅ ብልጭታ? ጥብቅ ኃይማኖታዊ ስርዓት? የተሻልክ ሰው ሆኖ መገኘት? አንዳቸውም እነደ ቅደመ ሆኔታ አያስፈልጉህም፡፡ እግዚአብሔር እርሱን ለማወቅ የሚያስፈልገንን መፅሐፍ ቅዱስ ላይ በግልፅ አስቀምጦልናል፡፡\n\n\tማንኛውም ነገር ደንብና ስርዓት አለው፡፡ ሰው የሠራቸው ነገሮች ሰው ሰራሽ ስርዓት እንዳላቸው ሁሉ እግዚአብሔር የፈጠራቸው ነገሮች ደግም የተፈጥሮ ሕግጋት አሏቸው፡፡\n\n\tእነዲሁም ሰው ከእግዚአብሔር ጋር የሚኖረውን ግንኙነት የሚወስኑ አራት መንፈሳዊ ሕጎች አሉ፡፡ መርሆች ብለህም ልትወስዳቸው ትችላለህ፡፡\n\n1\tየመጀመርያው ሕግ\n\tእግዚአብሔር ይወድሃል ስለዚህም ለሕይወትህ አስደናቂ ዕቅድ አዘጋጅቶልሃል፡፡\n\tየእግዚአብሔር ፍቅር\n\t“በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ እግዚአብሔር አንድያ ልጁን እስኪሰጥ ድረስ አለሙን እንዲሁ ወዶአልና፡፡”(ዮሐ 3፡16)\n\tየእግዚአብሔር ዕቅድ\n\tክርስቶስ እንዲህ አለ፡-\n\t
“እኔ ሕይወት እንዲሆንላቸው እንዲበዛላቸውም መጣሁ፡፡”(ዮሐ 10፡10)\n\tነገር ግን ሰዎች ሁሉ ይህንን መሉና አርኪ ሕይወት አልተለማመዱም ምክንያቱም . . .\n\n2\tሁለተኛው ሕግ\n\tሰው ኃጢአተኛ ነው፡፡ በዚህም ምክንያት ከእግዚአብሔር ተለይቷል፡፡ ስለዚህም የእግዚአብሔርን ፍቅርና ዕቅድ ማወቅና በሕይወቱ መለማመድ አይችልም፡፡\n\tሰው ኃጥአተኛ ነው\n\t“ሁሉ ኃጢአትን ሠርተዋልና የእግዚአብሔርም ክብር ጎድሎአቸዋል፡፡”(ሮሜ 3፡23)\n\n\tእግዚአብሔር ሰውን ሲፈጥረው ከእርሱ ጋር የቀረበ ግንኙነት በመመስረት በደስታ እንዲኖር ነበር፡፡ነገር ግን ሰው በራሱ መንገድ ለመጓዝ በመምረጡ ግንኙነታቸው ተቋረጠ፡፡ በራሳችን መንገድ ስንጓዝ ለእግዚአብሔር የማንታዘዝና ለርሱም ግድ የሌለን እንሆናለን፡፡ መጽሐፍ ቅዱስ ይህን አይነቱን አስተሳሰብ ነው ኃጢአት ብሎ የሚጠራው፡፡\n\t“እኛ ሁላችን እንደ በጎች ተቅበዝብዘን ጠፋን ከእኛ እያንዳንዱ ወደ ገዛ መንገዱ አዘነበለ፡፡”(ኢሳ 53፡6)\n\n\tሰው ከእግዚአብሔር ተለይቷል ሰዎች
“የኃጢአት ደመወዝ ሞት ነውና” (ሮሜ 6፡23) ይህም ሞት በመንፈስ ከእግዚአብሔር መለየት ማለት ነው፡፡</string>
        <string name="twenty71" formatted="false">\n\tይህ ስዕል የሚያሳው እግዚአብሔር ቅዱስ ሰው ደግሞ ኃጢአተኛ በመሆኑ በመካከላቸው ትልቅ መለያየት መኖሩን ነው፡፡ ቀስቶቹ የሚያመለክቱት ሰው በራሱ መንገድ ወደ እግዚአብሔር ለመድረስ እንዴት እንደሚጥር ነው፡፡ ለምሳሌ፡- የሃይማኖት ስርአቶችን በመፈፀም፣ ቤተክርስትያን ሳያቋርጥ በመመላለስ፣ መልካምን ስራ በመስራት፣ ሰውን ባለመጉዳት፣ወ.ዘ.ተ. ነገር ግን ሰውን ጥረቱ ወደ እግዚአብሔር ሊያቀርበው አልቻለም፡፡\n\n\tሦስተኛው ህግ ሰው ወደ እግዚአብሔር የሚደርስበትን ብቸኛ ሕግ ያሳየናል . . .\n\n3\tሦስተኛው ሕግ\n\n\tሰው ወደ እግዚአብሔር ሊደርስ የሚችልበት ብቸኛው መንገድ ኢየሱስ ክርስቶስ ነው፡፡ እርሱ ስለ እኛ ሞቷል፡፡ ስለዚህም ሰው በእርሱ በኩል የእግዚአብሔርን ፍቅርና ዕቅድ ሊያውቅና ሊለማመድ ይችላል፡፡\n\tእርሱ በእኛ ምትክ ሞተ
‹‹ነገር ግን ገና ኃጢያተኞች ሳለን ክርስቶስ ስለ እኛ ሞቷልና እግዚአብሔር ለእኛ ያለውን የራሱን ፍቅር ያስረዳል፡፡›› (ሮሜ. 5፡8)\n\n\tከሞት ተነስቷል\n\t‹‹…ክርስቶስ ስለ ኃጢያታችን ሞተ ተቀበረም መጽሐፍ እንደሚል በሦስተኛው ቀን ተነሣ፣ …›› (1ኛ ቆሮ. 15፡3-5)\n\n\tእርሱ ብቸኛ መንገድ ነው፡-\n\t
ኢየሱስ እንዲህ አለ፡-\n\t‹‹እኔ መንገድና እውነት ሕይወትም ነኝ በእኔ በቀር ወደ አብ የሚመጣ የለም›› (ዩሐ› 14፡6)</string>
           <string name="twenty72" formatted="false"> \n\tይህ ስዕል የሚያሳየው እኛን ወደ ራሱ ሊመልሰን የሚችለው እግዚአብሔር ብቻ መሆኑን ነው፡፡ ይህንንም ልጁን ኢየሱስ ክርስቶስን በመስቀል ላይ ስለእኛ እንዲሞት በመላክ ፈጽሞታል፡፡ ከዚህም የተነሳ ሁላችንም በእርሱ በኩል ወደ እግዚአብሔር መድረስ እንችላለን፡፡\n\tነገር ግን እነዚህን ሦስት ሕጎች ብቻ ማወቅ በቂ አይደለም . . .\n\n4\tአራተኛው ሕግ\n\n\tእያንዳንዳችን ኢየሱስ ክርስቶስን እንደ አዳኛችንና እንደ ጌታችን ልንቀበለው ይገባናል፡፡ ከዚያም የእግዚአብሔርን ፍቅርና ዕቅድ በሕይወታችን ልናውቅና ልንለማመድ እንችላለን፡፡\n\tክርስቶስን ልንቀበለው ይገባናል
‹‹ለተቀበሉት ሁሉ ግን በስሙ ለሚያምኑ ለእነርሱ የእግዚአብሔር ልጆች ይሆኑ ዘንድ ሥልጣንን ሰጣቸው››(ዩሐ.1፡12)\n\nክርስቶስን በእምነት ልንቀበለው ይገባል\n\t‹‹ጸጋው በእምነት አድኖአችኋልና፤ ይህም የእግዚአብሔር ስጦታ ነው እንጂ ከእናንተ አይደለም ማንም እንዳይመካ ከሥራ አይደለም›› (ኤፌ. 2፡8-9)፡፡\n\tበግላችን ክርስቶስን ወደ ሕይወታችን በመጋበዝ ልንቀበለው ይገባል\n\tክርስቶስ እንዲህ ይላል፡-\n\t‹‹እነሆ በደጅ ቆሜ አንኳኳለሁ ማንም ድምጼን ቢሰማ ደጁንም ቢከፍትልኝ ወደ እርሱ እገባለሁ ከእርሱም ጋር እራት እበላለሁ እርሱም ከእኔ ጋር ይበላል›› (ራዕ. 3፡20)\n\tክርስቶስን መቀበል የሚከተሉትን ያጠቃልላል
- ኃጢያተኛ መሆናችንን ማወቅና ከኃጢያታችን ለመመለስ በመወሰን ከእግዚአብሔር ጋር መስማማት\n- ኢየሱስ ክርስቶስ ኃጢያታችንን ይቅር እንደሚልና ወደ ሕይወታችንም እንደሚመጣ ማመን\n- ክርስቶስ በእኛ ውስጥ እንዲኖር መፍቀድና እርሱን ማሳየት\n\nእነዚህ ሁለት ክቦች ሁለት አይነት ሕይወት ይወክላሉ፡-</string>
            <string name="twenty73" formatted="false">   \n\tበእኔነት ቁጥጥር ስር ያለ ሕይወት\n\tይህ ሰው የራሱን ሕይወት የሚቆጣጠረው ራሱ ነው፡፡ ክርስቶስ እስከ አሁንም ድረስ ከሕይወቱ ውጪ ነው ሕይወቱን በተለያየ አቅጣጫ የሚመራው ራሱ ነው ውጤቱም ከእግዚአብሔር ጋር ሰላም ማጣት ነው፡፡</string>
             <string name="twenty74" formatted="false">   \n\tበክርስቶስ ቁጥጥር ያለ ሕይወት\n\tየዚህ ሰው ሕይወት ተቆጣጣሪ ክርስቶስ ነው፡፡ በማንኛውም አቅጣጫ ክርስቶስ ሕይወቱን እንዲቆጣጠርለት ፈቅዷል ውጤቱም ከእግዚአብሔር ጋር ሰላም መፍጠር ነው፡፡\n- የትኛው ክብ ሕይወትህን ይወክላል?\n- ሕይወትህ የትኛውን ክብ እንዲመስል ትፈልጋለህ?\n\n\tአሁኑኑ ክርስቶስን በእምነት ልትቀበል ትችላለህ\n\tከርስቶስን እንደግል አዳኝህና ጌታህ አድርገህ መቀበል የምትችለው በፀሎት ወደ ሕይወትህ እንዲመጣ በመጋበዝና በቃሉ እንደተናገረው እንደሚያደርግ በእርሱ በመታመን ነው፡፡ እግዚአብሔር ልብህን ስለሚያውቅ ልታታልለው አትችልም፡፡ ስለዚህ ፀሎትህ ከልብ የመነጨ መሆን አለበት፡፡\n\tእንዲህ ልትፀልይ ትችላለህ\n\t‹‹ጌታ ኢየሱስ ሆይ፣ አንተን በግሌ ለማወቅ እፈልጋለሁ፡፡ ስለ ኃጢያቴ በመስቀል ላይ ስለሞትክልኝ አመሰግንሃለሁ፡፡ አሁን ልቤን ከፍቼ አዳኜና ጌታዬ አድርጌ እቀበልሃለሁ፡፡ ኃጢያቴን ሁሉ ይቅር ስላልከኝና የዘላለም ሕይወት ስለሰጠኸኝ አመሰግንሃለሁ፤፤ በሕይወቴ ዙፋን ላይ ሆነህ ግዛኝ አንተ የምትፈልገው ዓይነት ሰው አድርገኝ፡፡ አሜን!››\n- ይህን ፀሎት ልትፀልይ ትወዳለህን?\n- ፈቃደኛ ሆነህ አሁኑኑ ብትፀልይ በሰጠው ተስፋ መሰረት ክርስቶስ ወደ ሕይወትህ ይመጣል፡፡\n\n\n\n
</string>
    <string name="twenty8" formatted="false">\n\n\tኢየሱስ ስለምን ሞተ? (የኢየሱስ መሞት ፋይዳው ምንድን ነው?) ስለእኛስ መሞት ለምን አስፈለገው?\n\n\tየሃይማኖት መሪዎች ኢየሱስን ሰቀሉት ምክንያታቸውም አምላክ ነኝ ብለህ የስድብ ቃል ተናግረሃል የሚል ነው፡፡ በዚህም ምክንያት ገደሉት፡፡ በእርግጥ ግን ይህንን የማድረግ ሥልጣን ነበራቸውን?\n\n\tከአንድ ሳምንት ቀደም ብሎ፣ የኢየሱስ ወዳጅ የነበረው አልዓዛር ሞቶ ለአራት ቀናት በመቃብር ውስጥ ቆይቶ ነበር፡፡ ኢየሱስ ግን በህዝብ ሁሉ ፊት ከሞት አስነሣው፡፡ ደዌንና ህማምን ሁሉ ፈውሷል… ከመወለዳቸው አንስቶ ዐይነ ስውር የነበሩትን፣ ፈጽሞም መራመድ የማይችሉትን እንኳን ፈውሷል፡፡ ኢየሱስ እጅግ በርካታ ተዓምራትን አድርጓል፡፡ በተዓምራቶቹም ምክንያት ከመሰቀሉ ጥቂት ቀደም ብሎ “ተመልከቱ ዓለሙ ሁሉ ተከትሎታል” ብለው ተናግረውለት ነበር፡፡ እርሱ ደግሞ ደጋግሞ ይናገረው የነበረውን መለኮትነቱንና ከአብ ጋር አንድ መሆኑንም አረጋግጠዋል፡፡ የማይገደብ ኃይልም ነበረው፡፡\n\n\tበዚህም መሠረት፣ ጅራፉ፣ በራሱ ላይ የተጠመጠመው እሾህ፣ በእጁ አንጓ እና በእግሮቹ ላይ የተቸነከሩት ሚስማሮች አልገደሉትም፡፡ በመስቀሉም ላይ ቀስ በቀስ ታፍኖ አልሞተም፡፡ ኢየሱስ በየትኛውም ሰዓት ከመስቀል መውረድ ይችል ነበር፡፡\n\n\tኢየሱስ ሞትን የመረጠበትን ሁኔታ ስንመለከት አንድ ሰው ራሱን ሊያድን የሚችልበት አቅም እያለው ግን ሆን ብሎ ራሱን በውሃ ውስጥ በመዝፈቅ ሰጥሞ መሞትን ምርጫው የማድረግ አይነት ነው፡፡\n\n\tበዚህ ረገድ ኢየሱስ ዓላማው ግልፅ ነው፡፡ ለእኛ ሲልም ነፍሱን አሳልፎ መስጠትን እንደመረጠም ኢየሱስ እንዲህ ሲል ተናግሯል “ነፍሱን ስለ ወዳጆቹ ከመስጠት ከዚህ የሚበልጥ ፍቅር ለማንም የለውም፡፡” ግን፣ ለምን?\n\n\tምክንያቱም ልባችንን ሲያይ፣ ድርጊታችንን ሲመለከት፣ ህመምተኞች፣ የተቸገርን፣ ደካሞች፣ ኃጢአተኞች፣ የታወርን እና የጠፋን ነበርን፡፡ ምንም ባንወድደውም፣ ኢየሱስ ስለ እኛ የሚመለከተው ይህንን ነው፡፡ ይህንን ብቻ ሳይሆን እኛም ደግሞ ስለነዚያ ነገሮች እርሱ ያደረገልንንም እንድንመለከት ያሻል፡፡ እርሱ ድካማችንን አይቶ፣ በሩቅ ቆሞ አልፈረደብንም ወይንም አልረገመንም፡፡ እንደገባችሁ ተወጡት አይመለከተኝም አላለምም ወይንም ችግራችን የማይገባው አልሆነም፡፡ ከእርሱ ጋር ተስማማችሁም አልተስማማችሁም እጅግ ረዳት የሚያስፈልገን ሆነን ይመለከተናል፡፡ እርሱ ለእኛ ያዘጋጀውንም መልካምነት በሙላት መኖር የማንችል፣ ሕይወታችንም የተመሰቃቀለ ሆኖ ይመለከተናል፡፡\n\n\tከዚህም ሁሉ ባሻገር፣ በዘላለምም ሞት ከእርሱ ተለይተን በመኖር፣ የዘላለምን ሕይወት ጨርሶውኑ ባለመለማመድ አደጋም ውስጥ ሆነን ያየናል፡፡ በኃጢአታችንም ምክንያት ከእርሱ ተቆርጠን ያየናል፡፡ ስለዚህም (ሞትን በመምረጡ) አነዚህን ሁሉ መሻቶቻችንን ሊያሟላልን ወደደ፡፡\n\n\tብናመሰግነውም ባናመሰግነውም፣ ይህ ችግር እንዳለብን ብንረዳም ባንረዳም፣ የሞት ቅጣታቸንን ወሰደ፣ እኛ ልንቀበለው የሚገባንን እርሱ ራሱ ወሰደ፡፡ እንግዲያው እነዚህ ተግባራት ስለ ሰው ግድ የማይለው ሰው ተግባር ሊሆኑ ጨርሶ አይችሉም፡፡\n\n\tመዳንን የምንሻ፣ ይቅር መባልን የምንሻ፣ መሆናችንን በማመን ይህንን ሁሉ አስደናቂ ርቀት ስለ እኛ ተጓዘ፡፡ ኢየሱስ በመስቀል ላይ እንዲያው የፍቅር መግለጫ ለማድረግ ያህል አልተሰቃየም አልሞተምም፡፡ በእርሱ አመለካከት እጅግ አስፈላጊ ጉዳይ ነበር፡፡ በኃጢአታችን ምክንያት ለዘላለም ከእርሱ ተለይተን እኛ መሞት አሊያም እኛ በሕይወት እንኖር ዘንድ እርሱ መሞት ነበረበት፡፡ እርሱም መሞትን መረጠ በዚያም እኛ ይቅር ተባልን፡፡ እርሱንም ለዘላለም አወቅነው፡፡\n\n\tመጽሐፍ ቅዱስ ይህንን ሲገልፀው፣ “ለደግ ሰው ሲል ሊሞት የሚደፍር ምናልባት ይገኝ ይሆናል፡፡ ነገር ግን ገና ኀጢአተኞች ሳለን ክርስቶስ ስለ እኛ ሞተ፤ ይህም እግዚአብሔር ለእኛ ያለውን የራሱን ፍቅር ያሳያል” ይላል፡፡\n\n\tከመሰቀሉ ጥቂት ሰዓታት ቀደም ብሎ፣ የማይቀረውን ሞቱንና ትንሣኤውን ሙሉ በሙሉ በማወቅ፣ ከአባቱ ጋር ሲነጋገር የሚያደርገውን ሁሉ የሚያደርግበትን ምክንያት “አንተ እንደ ላክኸኝና እኔን በወደድኸኝ መጠን እነርሱንም እንደወደድሃቸው ዓለም ያውቅ ዘንድ” በማለት ገልጦታል፡፡\n\n\tይህም፣ መዳን ያስፈልገናልን? በእኛ ውስጥ ያለ እኛ የማናየው ኢየሱስ የሚያየው ምንድን ነው? ለመገረፍና ስለ እኛም ለመሞት ወደ መስቀል ለመሄድ መምረጡ ይህ ለምን አስፈላጊ ሆነ?\n\n\tምናልባት እኛ የተሳነንን እርሱ ያይ ይሆናል፡፡ ቁጡነታችንን፣ ጥላቻችንን፣ ትዕግሥት ማጣታችንን፣ ልብ ሰባሪ ድርጊቶቻችንን እና ተግባሮቻችንን ሁሉ ማለት ነው፡፡ ሌሎችን እንበድላለን፣ አንዳንድ ጊዜም ሌሎች እኛን ይበድላሉ፡፡ እግዚአብሔር ለእኛ ባቀደልን የመልካምነት ደረጃ ልክ መኖር አንችልም፡፡ እንኳን የእርሱን፣ እኛ ልንኖር ይገባል የምንለውን ያህል እንኳን መኖር አንችልም፡፡ እውነተኞች እንሁን ካልን፣ አንዳንድ ጊዜ ራሳችንን የሚያሳፍር ድርጊት እንኳን እንፈፅማለን፡፡ እንግዲያው ፍፁም ቅዱስ የሆነው እግዚአብሔር የሚያየው ምንድን ነው?\n\n\tእኛ አንፈልግህም የማለታችንስ ጉዳይ? በሕይወታችን ጣልቃ እንድትገባ አንፈልግም የማለታችንስ ነገር?\n\n\tለምን ትቶን አልሄደም? ለምን ጀርባውን አልሰጠንም?\n\n\tእኛ የኀጢአታችንን ፍዳ እንድንቀበል ከመተው ይልቅ፣ ትቶን ዘወር ከማለት ይልቅ ወደ እኛ መጣ፡፡ ወደ እኛም ዓለም ገባ፡፡ የኀጢአታችንንም ቅጣት ተቀጣልን እርሱ ራሱም ሞታችንን ሞተ፡፡\n\n\t“…እግዚአብሔር ለእኛ ካለው ከታላቅ ፍቅሩ የተነሣ፣ በበደላችን ሙታን ሆነን ሳለ፣ በክርስቶስ ሕያዋን አደረገን፤ የዳናችሁት በጸጋ ነው”\n\n\tኀጢአታችንን ለምን ዐይቶ እንዳላየ አያልፈውም፣ በአንድስ ቃል ለምን ምሬአለሁ አይልም? ለእኛ እንዲህ ማድረግ የሚቻል ይመስለናል፣ ነገር ግን እንዲያው ያለዋጋ መደምሰስ ጨርሶ የከፋ ነው፡፡ የኀጢአታችን ብርቱነትና እርሱ ለእኛ ያለው ፍቅር የእርሱን ተግባራዊ ምላሽ ይፈልጋል፡፡\n\n\tይህንን ነገር የምንረዳው አንድን ሰው ይቅር በማለት ሂደት ውስጥ ስናልፍ ነው፡፡ ምናልባትም አንድ ሰው በእኛ ላይ ፈፀመ የምንለው የከፋ በደል ሲኖር፣ ያንን ሰው ይቅር ማለት እጅግ አስቸጋሪ ነው የምንለውን በደል እናስብ፡፡ እንግዲህ ኢየሱስ ይቅር ሊለን የፈለገው ዘላላማዊ ጥልቀት ባለው መንገድ ነው፡፡ የሚፈልገውም ሙሉ በሙሉ ይቅር እንድንባል ነው፡፡ እርሱ የሚፈልገው እኛን ሙሉ በሙሉ ሊቀበለንና ኀጢአታችንም ከእንግዲህ በእኛና በእርሱ መካከል ግድግዳ እንዳይሆንብን ነው፡፡ “የኀጢአት ደመወዝ ሞት ነውና፤ የእግዚአብሔር ስጦታ ግን በጌታችን በክርስቶስ ኢየሱስ የዘላለም ሕይወት ነው፡፡”\n\n\tእርሱ ስለ እኛ ኀጢአት ሞተ፣ ከሦስት ቀናትም በኋላ ሁሉን ድል አድርጎ ከሞት ተነሣ፡፡ እርሱንም ኀጢአትም ሆነ ሞት ሊይዙት አልቻሉም፡፡ እኛም በእርሱ ሆነን ይህንኑ እንድንለማመድ ይፈልጋል፡፡ ወደ እርሱም በመሄድ፣ ይቅር እንዲለንና ወደ ሕይወታችን እንዲገባ በመጠየቅ እርሱ ያዘጋጀልንን ይቅርታ መቀበል የእኛ ውሳኔ ነው፡፡\n\n\tዮሐንስ ይህንን በመጽሐፍ ቅዱስ ውስጥ በደንብ ገልጦታል፣ “ስለዚህም እግዚአብሔር ለእኛ ያለውን ፍቅር እናውቃለን፤ በፍቅሩም እናምናለን፡፡ እግዚአብሔር ፍቅር ነው፤ በፍቅርም የሚኖር በእግዚአብሔር ይኖራል፤ እግዚአብሔርም በእርሱ ይኖራል፡፡ በዚህም ዓለም እርሱን እንመስላለንና፡፡ በፍርድ ቀን ድፍረት ይኖረን ዘንድ፣ ፍቅር በዚህ ዐይነት በመካከላችነ ፍጹም ሆኗል፤”\n\n\tኢየሱስ ክርስቶስን አሁን ወደ ሕይወትህ እንዲመጣ ልትጋብዘው ትወዳለህን? እንግዲያው ይህን ማድረግ የምትችልበት መንገድ እነሆ፡-\n\n\t“ኢየሱስ ሆይ፣ ወደ ሕይወቴ እንድትመጣ እለምንሃለሁ፡፡ ኀጢአቴን ይቅር በለኝ፡፡ ስለ እኔ በመስቀል ላይ ስለሞትክልኝ አመሰግንሃለሁ፡፡ ሕይወቴን አንተ እንደምትፈልገው ምራ፡፡ አሁን ወደ ሕይወቴ ስለመጣህና ከአንተም ጋር ህብረት እንዲኖረኝ ስለፈቀድክልኝ አመሰግንሃለሁ፡፡ አሜን፡፡”\n\n\n\n</string>
    <string name="twenty9" formatted="false">\n\n\tምላሽ ማግኘት የሚችል ፀሎት እንዴት መፀለይ እንችላለን?\n\n\tበጣም በእግዚአብሔር የሚታመን ሰው አጋጥሞህ ያውቃል? ኤቲስት የነበርኩ ጊዜ ዘወትር የምትፀልይ መልካም ጓደኛ ነበረችኝ ሁልጊዜ በየሳምንቱ እግዚአብሄር ነገሮቹዋን እንደሚሰራ እንደሚያስተካክል በጣም እንደምታምነው ትነግረኝ ነበር፡፡ እኔም በየሣምንቱ ያልተለመደን ነገር እግዚአብሔር ሲያደርግላትና ፀሎቷን ሲመለስ እመለከት ነበር፡፡ ዓለማዊ ለሆነ ሰው ሁልጊዜ በየሣምንቱ ይህንን እውነት ማየት እንዴት ከባድ እንደሆነ ታስባለህ? ከጥቂት ጊዜ በኋላ የነገሮቹ መደጋገም ጥያቄ ይፈጥርብኝ ጀመር፡፡\n\n\tእግዚአብሔር የጓደኛዬን ጥያቄ ለምንድን ነው የሚመልሰው? ብዬ መጠየቅ ስጀምር የተረዳሁት ትልቁና ዋናው ምክንያት ከእግዚአብሔር ጋር ያላት ግንኙነት ነው፡፡ በአእምሮዋ እግዚአብሔር ህይወቷን የመምራት መብት እንዳለው አውቃለች ደግሞም ይህንን እንዲያደርግ ጋብዛዋለች፡፡ ለተለያዩ ጉዳዮች ስትፀልይ ይህ ከእግዚአብሔር ጋር ካላት ግንኙነት አንዱ ተፈጥሮአዊ አካል ነው፡፡ ጥያቄዎቸንና የሚያስፈልጓትን ነገሮች እንዲሁም ማንኛውንም የህይወቷን ጉዳይ ይዛ ወደ እግዚአብሔር ስትመጣ በጣም ደስተኛ ትሆናለች፡፡ በተጨማሪም ከመፅሐፍ ቅዱስ እግዚአብሔር በእሱ ላይ እንዲህ መደገፍ እንደሚገባት ባነበበችው እውነት ተስማምታለች፡፡ ህይወቷ መፅሐፍ ቅዱስ፡ “በእገዚአብሔር ፊት ለመቅረብ ያለን ድፍረት ይህ ነው፤ ማንኛውም ነገር እነደፈቃዱ ብንለምን እርሱ ይሰማናል፡:”(1ዮሐ 5፡14) “የጌታ ዓይኖች ፃድቃንን ይመለከታሉና ጆሮዎቹም ፀሎታቸውን ለመስማት የተከፈቱ ናቸው”(1ጴጥ 3፡12) የሚለው ቃል ይገልፀዋል፡፡\n\n\tለምንድን ነው እግዚአብሔር የሁላችንም ፀሎት ያልመለሰው?\n\n\tምክንያቱ ምናልባት ከእግዚአብሔር ጋር ግንኙነት የለን ይሆናል፡፡ ምናልባት እግዚአብሔር እንዳለ የምናምንና በየጊዜውም የምናመልከው ልንሆን እንችል ይሆናል፡ ነገር ግን ፀሎታችን ፈፅሞ ያልተመለሰ የሚመስለን ከእግዚአብሔር ጋር ግንኙነት ስለሌለን ሊሆን ይችላል፡፡ እንዲሁም ፍፁም የሆነ የሀጢአት ይቅርታን ከእግዚአብሔር ዘንድ እንደተቀበልን አላመንም ማለት ነው፡፡ የሀጢአት ይቅርታ ከፀሎት መልስ ጋር ምን ያገናኘዋል ብለህ ትጠይቅ ይሆናል፡፡ ጉዳዩ እንዲህ ነው፡ "እነሆ የእግዚሰብሔር እጅ ከማዳን አላጠረችም፤ ጆሮውም ከመስማት አልደነቆረችም፤ነገር ግን በደላችን በእናንተና በአምላካችሁ መካከል ለይታለች፤እንዳይሰማም ሀጢአታችሁ ፊቱን ከእናንተ ሰውሮታል፡፡" ኢሣ 59፤1-2\n\n\tእንዴት እንደምንፀልይ፤ መሰረታዊ ሀሳቦች\n\n\tአንድ ሰው የእግዚአብሄር ልጅ ሲሆንና ከእግዚአብሄር ወገን ሲሆን እግዚአብሄር ያውቀዋል ፀሎቱንም ይመልሳል፡፡ ጌታ ኢየሱስ ሲናገር፤ " መልካም እረኛ እኔ ነኝ፤ በጎቼን አውቃለሁ እነርሱም ያውቁኛል ... በጎቼ ድምፄን ይሰማሉ.. እነርሱም ይከተሉኛል፤ እኔ የዘላለም ህይወት እሰጣቸዋለሁ ከቶ አይጠፉም፤ ከእጄ ሊነጥቃቸው ሚችል ማንም የለም፡፡"( ዮሐ 10፡14 27-28)\n\n\tበውኑ እግዚአብሄርን ታውቀዋለህን? እሱስ አንተን ያውቅሀልን? ለፀሎትህ መልስ ዋስትና የሚሆን ግንኙነት ከእግዚአብሄር ጋር አለህን? ወይስ ለአንተ እግዚአብሄር ማለት በጣም በርቀት ላይ ያለ ህሳቤ ነው? ላንተ እግዚአብሄር የራቀ እና እንደምታውቀው እርግጠኛ ካልሆንክ፤ ከእግዚአብሄር ጋር አሁኑኑ ግንኙነት መጀመር ትችላለህ\n\n\tእግዚአብሄር ፀሎታችንን በእርግጥ ይማልሳልን?\n\n\tለሚያውቁትና ለሚደገፉበት ጌታ ኢየሱስ በሥጦታው ባለጠጋ ነው፡፡ "በእኔ ብትኖሩ፤ ቃሎቼም በእናንተ ቢኖሩ፤ የምትፈልጉትን ማነኘውም ነገር ለምኑ ይሰጣችሁል"( ዮሐ 15፡7)፡፡ በእርሱ መኖርና በቃሉ መኖር ማለት በእግዚአብሔር እውቅና ውስጥ ህይወትን መምራት፤ በእሱ ላይ ራስን መጣል እና እሱ የሚለውን መስማት ማለት ነው፡፡ ይህ ሲሆን ሰው የሚፈልገውን ሁሉ እግዚአብሔርን እንዲጠይቅ ያስችለዋል፡፡ እንዲሁም፡ “ በእገዚአብሔር ፊት ለመቅረብ ያለን ድፍረት ይህ ነው፤ ማንኛውም ነገር እነደፈቃዱ ብንለምን እርሱ ይሰማናል፤የምንለምነውን ሁሉ እነደሚሰማን ካወቅን፤ የለመነውንም ነገር እነደተቀበልን እናውቃለን፡:”(1ዮሐ 5፡14) እግዚአብሔር እንደ ፍቃዱ፤እንደ ጥበቡ፤ እንደ ፃድቅነቱ እና እንደ ፍቅሩ የሆነውን ፀሎታችንን ይመልሳል፡፡\n\n\tየእግዚአብሔርን ፈቃድ በማወቅ እየተጓዝን ከሆነ ለፀሎታች አንድ ትክክለኛ መልስ እነዳለ ይኸውም "የእግዚአብሔር ፈቃድ"እነደሁነ ልናውቅ ይገባል፡፡ ይህ ለሰው ልጆች ከባድ የሆነ ጉዳይ ነው ምክንያቱም የሰው ልጆች በጊዜና በእውቀት ውስን ስለሆነ እንዲሁም በነገሮች ላይ ያለው መረጃ እና ወደፊት ምን ሊሆን እንደሚችል የነገሮችን ነገ በማየት ላይም ውስን ስለሆነ ነው፡፡ የእግዚአብሔር ማንነት ግን ገደብ የለውም፡፡ በሰው ህይወት ውስጥ ወይም በታሪክ ውስጥ ነገሮች እንዴት እንደሚሆኑ ያውቃል እኛም ከምናውቀውና ከምንገምተው ያለፈ ዓላማ ሊኖረው ይችላል፡፡ ስለዚህ እግዚአብሔርን ይህ ጉዳይ ያንተ ፈቃድ መሆን አለበት ብለን ስለፀለይን ማንኛውም ፀሎት ዝም ብሎ አይመለስም፡፡\n\n\tከእኛስ ምን ይጠበቃል? የእግዚአብሔርስ ዝንባሌ ምንድን ነው?\n\n\tየእግዚአብሔር አመለካከት ለእኛ ምን እንደሆነ በዝርዝር ልንገነዘበው ይገባናል፡፡ መፅሃፍ ቅዱስ ሙሉ በሙሉ እግዚአብሔር ጋር ሊኖረን ስለሚገባው ግንኙነት እና ሊሰጠን የሚፈልገው የህይወት ዓይነት የተፃፈበት ቅዱስ መፅሐፍ ነው፡፡\n\n\tከነዚህም መካከል ጥቂቶቹን ስንመለከት፡ "እግዚአብሔር ግን ምሕረት ሊያደርግላችሁ ይታገሳል፤ ርኅራኄም ሊያሳያችሁ ይነሳል፡፡ እግዚአብሔር የፍትሕ አምላክ ነውና"( ኢሳ 30፡18) ይህ አንድ ሰው ከወንበሩ ብድግ ብሎ በመነሳት አንተን ለመርዳት እንደመፍጠን ማለት ነው፡፡ "ርህራሄውን ሊያሳየን ከሙታን ተነስቷልና!" እንዲሁም መፅሐፍ ሲናገር “የአምላክ መንገድ ፍፁም ነው፤ የእግዚአብሔር ቃል የነጠረ ነው፡፡ መጠጊያ ለሚያድረጉት ሁሉ እርሱ ጋሻ ነው፡፡” (መዝ 18፡30) ሆኖም የእግዚአብሔር ትልቁ ፍቅርና የመውደዱ ጥልቀት የተገለጠው፡ "ነገር ግን እግዚአብሔር በሚፈሩት፤ በምሕረቱ በሚታመኑትም ይደሰታል፡፡"( መዝ 147፡11)\n\n\tትልቁ የ እግዚአብሔር የፍቅር ማሳያ ግን ህ ነው፡፡ ኢየሱስ “ስለወዳጆቹ ሕይወቱን አሳልፎ ከመስጠት የሚበልጥ ፍቅር ለማንም የለውም” አለ (ዮሐ 15፡13) ስለዚህ "እግዚአብሔር ከኛ ጋር ከሆነ ማን ያቃወመናል!" ይላል እንዲሁም "እግዚአብሔር ሳይራራ አንድያ ልጁን ከሰጠን ከእሱ ጋር ሁሉን ነገር እንዴት አብልጦ አይሰጠንም?" ( ሮሜ 8፡32)\n\n\tያልተመለሱ ፀሎቶቻችን\n\n\tሰዎች በምድር ላይ ይቸገራሉ፤ ይጨነቃሉ፤ ገንዘብ ያጣሉ፤ ይታመማሉ፤ ይሞታሉ እና የመሳሰሉ ችግሮች ያጋጥማቸዋል፡፡ በዚህ ሁሉ ውስጥ ግን እግዚአብሔር ሀሳባችንን ሁሉ በእሱ ላይ እንድንጥል ይፈልጋል፡፡ ምናልባት ነገሮችህ የሞተ፤ የተቆረጠ ቢመስልም በእሱ ላይ ጣለው ምክንያቱም እሱ ስለአንተ ያስባል ይጠነቀቅልህማል፡፡ አንዳንድ ሁኔታዎች ከቁጥጥር ውጪ ሊመስሉ ይችሉ ይሆናል ግን አይደሉም፡፡ ዓለም በአጠቃላይ የጠፋ ቢመስልም እንኳ እግዚአብሔር ግን እኛን ይጠብቀናል፡፡ ምክንያቱም “እርሱ ስላናንተ ያስባልና የሚያስጨንቃን ሁሉ እርሱ ላይ ጣሉት"(1ጴጥ 5፡7) ይላል፡፡\n\n\tእግዚአብሔር ከምንገምተው በላይ በሆነ መንገድ መፍትሄን ለችግሮቻችን ሊሰጠን ይችላል ለዚህም የእያንዳንዱ ክርስቲያን ህይወት ምስክር ሊሆን ይችላል፡፡ ኢየሱስም እንዲህ አለ፡ "ሰላሜን እተውላችኋለሁ፤ ሰላሜን አሰጣችኋለሁ፤ እኔ የምሰጣችሁ ሰላም ዓለም እንደሚሰጥ አይደለም፤ ልባችሁ አይታወክ አይፍራም!" ( ዮሐ 14፡27)\n\n\tነገሮች በጣም ከባደና አስቸጋሪ በሚሆኑበት ጊዜ ላይ እግዚአብሔር እሱን በመተማመን እንድንቀጥል በማየት ሳይሆን በእምነት እንድንራመድ ይጠይቀናል መፅሀፍ ቅዱስም ይህንን ይመሰክርልናል፡፡ ሆኖም ይህ እምነት እውር አይደለም ነገር ግን በእግዚአብሔር ባህሪ ላይ የተመሰረተ ነው፡፡ በጎልደን ጌት ድልድይ ላይ የሚሽከረከር መኪና ሙሉ በሙሉ በድልድዩ ጥራት ላይ የተመሰረተ ነው፡፡ መኪናው በሰላም ወዳሰብክበት ስፍራ እንዲያደርስህ የሚያደርገው የሾፌሩ ስሜት ወይም ሾፌሩ ስለአንተ ያለው አመለካከት ወይም ከተሳፋሪው ጋር የሚያወራው ጉዳይ ሳይሆን የድልድዩ ጥራት እና አሽከርካሪው ድልድዩን ለማመን መፍቀዱ ነው፡፡\n\n\tእንዲሁ እግዚአብሔር በማንነቱ፤ በባህሪው፤ በርህራሄው፤ በፍቅሩ፤ በጥበቡ፤ በፅድቁ እንድንተማመንበት ይፈልጋል፡፡ እንዲህም አለ፡ "በዘላለማዊ ፍቅር ወድጄሻለሁ ስለዚህም በርኅራኄ ሳብኩሽ፡፡"( ኤር 31፡3) እንዲሁም "ሰዎች ሆይ ሁልጊዜ በእርሱ ታመኑ፤ ልባችሁን በፊቱ አፍስሱ እግዚአብሔር መጠለያችን ነውና!"(መዝ 62፡8) ፡፡\n\n\tበአጠቃላይ እንዴት እንፀልይ\n\n\tእግዚአብሔር የልጆቹን፣ የተቀበሉትንና ፍለጋውን ሊከተሉ የወደዱትን ፀሎት ይመልሳል፡፡ የሚያስጨንቀንን ጉዳያችንን ሁሉ ይዘን ወደ እሱ እንድንመጣ ይጋብዘናል ጌታ ደግሞ እንደ ፈቃዱ የሆነውን ፀሎታችንን ይመልሳል፡፡ በነገሮቻችን ዙሪያ ከእሱ ጋር ስንነጋገርና ስንወያይ ነገሮቻችንን በእርሱ ላይ እንጥላለን ከእሱ ደግሞ ከሁኔታዎቻችን በላይ የሆነን ሠላም እንቀበላለን፡፡ የተሰፋችንንና የእምነታችን መሰረት ደግሞ የእግዚአብሔር ባህሪ ነው፡፡ የበለጠ ስናውቀው የበለጠ እንታመነዋለን፡፡ የእግዚአብሔርን ለማወቅ “እግዚአብሔር ማነው?” የሚለውን ፅሁፍ በዚህ ድህረ-ገፅ ላይ ያገኛሉ፡፡\n\n\tከሁሉ በላይ የመጀመሪያ ፀሎት እግዚአብሔር የመለሰልን ከእግዚአብሔር ጋር ህብረትና ወዳጅነት ለመፍጠር የፀለይነው ፀሎት ነው፡፡\n\n\n\n</string>
    <string name="thirty" formatted="false">\n\nኢየሱስ እርሱ እግዚአብሔር እንደሆነ ጠቅሷልን? እስቲ ይህን አስደሳች የሆነ ነገር መርምረን እንድረስበት።\n\nሌሎች ግን እግዚአብሔር አምላክ እንደሆነ አምነው ጽፈዋል።\n\n\tሃዋሪያው ጳውሎስ፡ - «እርሱ የማይታይ አምላክ ምሣሌ ነው።» ቆላ. 1፡16
ሃዋሪያው ዮሐንስ፡- «ቃልም እግዚአብሔር ነበረ፤ ይህም በመጀመሪያው በእግዚአብሔር ዘንድ ነበር። ዮሐ.1፥1-2\n\n\tሃዋሪያው ጴጥሮስ ፡ - « ኢየሱስን የሕይወታችሁ ጌታ አድርጋችሁ ታመልኩት ዘንድ ይገባል።» ብሏል። 1ጴጥ 3፡15\n\n\tሆኖም ኢየሱስ ስለራሱ ያለው ነገር ምንድነው?\n\n\tእርሱ ራሱን እንደ አምላክ አድርጎ ገልጾ ነበርን? በደንብ። ኢየሱስ ክርስቶስ በምድር በተመላለሰበት ጊዜ በጊዜው ሰዎች በሚገባቸው ዐውድ ስለራሱ የተናገራቸውን ከዚህ በታች ተዘርዝረው ተቀምጠዋል።\n\n\tኢየሱስ አምላክ ነውን? ኢየሱስ ፡- እርሱ ከአምላክ ጋር እኩል እንደሆነ ተናግሯል።\n\n\t«አባታችሁ አብርሃም ቀኔን ያይ ዘንድ ሐሴት አደረገ። ደስም አለው።” አይሁድም፡-“ገና ሃምሳ ዓመት ያልሆነህ አብርሃምን አይተሃልን? አሉት” ። ኢየሱስም “እውነት እውነት እላችኋለሁ አብርሃም ሳይወለድ እኔ አለሁ፣ አላቸው። ስለዚህ ሊወግሩት ድንጋይ አነሱ፤ ኢየሱስ ግን ተሰወረባቸው፣ ከመቅደስም ወጥቶ በመካከላቸው አልፎ ሄደ።» ዮሐ.8፥36\n\n\t«. . . እኔና አብ አንድ ነን። አይሁድ ሊወግሩት ደግመው ድንጋይ አነሱ፤ ኢየሱስ፡- ከአባቴ ብዙ መልካም ሥራ አሳየኋችሁ ስለማናቸው ሥራ ትወግሩኛላችሁ? ብሎ መለሰላቸው። አይሁድም ስለ መልካም ሥራ አንወግርህም ፤ ስለ ስድብ አንተም ሰው ስትሆን ራስህን አምላክ ስለማድረግህ ነው እንጂ። ብለው መለሱለት። » ዮሐ. 10፥30-33\n\n\t« ኢየሱስም ጮኸ እንዲህም አለ፡- በእኔ የሚያምን በላከኝ ማመኑ ነው እንጂ በእኔ አይደለም፤ እኔንም የሚያይ የላከኝንም ያያል። በእኔ ሚያምን ሁሉ በጨለማ እንዳይኖር እኔ ብርሃን ሆኜ ወደ ዓለም መጥቻለሁ። »ዮሐ. 12፥44-46\n\n\t« እግራቸውንም አጥቦ ልብሱንም አንስቶ ዳግመኛ ተቀመጠ ፥ እንዲህም አላቸው ያደረግሁላችሁን ታስተውላላችሁን? እናንተ መምህርና ጌታ ትሉኛላችሁ እንዲሁ ነኝና መልካም ትላላችሁ። እንግዲህ እኔ ጌታና መምህር ስሆን እግራችሁን ካጠብሁ ፣ እናንተ ደግሞ እርስ በራሳችሁ እግራችሁን ትተጣጠቡ ዘንድ ይገባችኋል። »ዮሐ. 13፥11-14\n\n\t« እኔ መንገድ እውነት ሕይወትም ነኝ ፣ በእኔ በቀር ወደ አብ የሚመጣ የለም። እኔንስ ብታውቁኝ አባቴን ደግሞ ባወቃችሁ ነበር። ከአሁን ጀምራችሁ ታውቁታላችሁ ፣ እይታችሁትማል አለው። ፊልጶስ፡- ጌታ ሆይ አብን አሳየንና ይበቃናል አለው፡- አንተ ፊልጶስ ይህን ያህል ዘመን ከእናንተ ጋር ስኖር አታውቀኝምን? እኔን ያየ አብን አይቷል። እንዴትስ አንተ - አብን አሳየን ትላለህ? »ዮሐ. 14፥6-9\n\n\tኢየሱስ አምላክ ነውን? ከኢየሱስ አባባል የተወሰደ፡ እርሱ ራሱን እንዴት ገለጸ. . .\n\n\t« ኢየሱስም ፡- እውነት እውነት እላችኋለሁ ፥ እውነተኛ እንጀራ ከሰማይ የሚሰጣችሁ አባቴ ነው እንጂ ከሰማይ እንጀራ የሰጣችሁ ሙሴ አይደለም። የእግዚአብሔር እንጀራ ከሰማይ የሚወርድ ለዓለምም ሕይወትን የሚሰጥ ነውና አላቸው ። ስለዚህ ጌታ ሆይ ፥ ይህን እንጀራ ዘወትር ስጠን አሉት። ኢየሲስም ፡- እንዲህ አላቸው ፡- የሕይወት እንጀራ እኔ ነኝ ወደእኔ የሚመጣ ከቶ አይራብም፤ በእኔ ሚያምንም ሁልጊዜ አይጠማም። »ዮሐ. 6፥32-35\n\n\t« ደግሞም ኢየሱስ ፡- እኔ የዓለም ብርሃን ነኝ ፤ የሚከተለኝ የሕይወት ብርሃን ይሆንለታል እንጂ በጨለማ አይመላለስም ብሎ ተናገራቸው ። ፈሪሳውያንም ፡- አንተ ስለራስህ ትመሰክራለህ ፤ ምሥክርነትህ ዕውነት አይደለም አሉት። ኢየሱስ መለሰ አላቸውም፤ - እኔ ስለራሴ ምንም እንኳ ብመሰክር ከወዴት እንደመጣሁ ወዴትም እንድሄድ አውቃለሁና፡ ምሥክርነቴ ዕውነት ነው ፤ እናንተ ግን ከወዴት እንደመጣሁ ወዴትም እንድሄድ አታውቁም። »ዮሐ. 8፥12-14\n\n\t« ኢየሱስም ደግሞ አላቸው ፡- እውነት እውነት እላችኋለሁ ፥ እኔ የበጎች በር ነኝ ። ከእኔ በፊት የመጡ ሁሉ ሌቦችና ወንበዴዎች ናቸው ፤ ዳሩ ግን በጎቹ አልሰሙአቸውም ። በሩ እኔ ነኝ፡ በእኔ የሚገባ ቢኖር ይድናል። ይገባልም ይወጣልም መሰማሪያም ያገኛል። ሌባው ሊሰርቅና ሊያርድ ሊያጠፋም እንጂ ስለሌላ አይመጣም። እኔ ሕይወት እንዲሆንላችሁ እንዲበዛላችሁም መጣሁ ። መልካም እረኛ እኔ ነኝ መልካም እረኛ ነፍሱን ስለበጎቹ ያኖራል ። »ዮሐ. 10፥7-11\n\n\t«ማርታም ኢየሱስ እንደመጣ በሰማች ጊዜ ልትቀበለው ወጣች ። ማርያም ግን በቤት ተቀምጣ ነበር። ማርታም ኢየሱስን ጌታ ሆይ አንተ በዚህ ኖረህ ብትሆን ወንድሜ ባልሞተም ነበር። አሁንም ከእግዚአብሔር የምትለምነውን ሁሉ እግዚአብሔር እንዲሰጥህ አውቃለሁ አለችው። ኢየሱስም ፡- ወንድምሽ ይነሳል አላት። ማርታም፡- በመጨረሻው ቀን በትንሣኤ እንዲነሳ አውቃለሁ። አለችው። ኢየሱስም ትንሣኤና ሕይወት እኔ ነኝ ። የሚያምንብኝ ቢሞት እንኳ ሕያው ይሆናል። ሕያው የሆነም የሚያምንብኝ ሁሉ ለዘላለም አይሞትም። ይህን ታምኚያለሽን ? አላት። እርስዋም አዎን ጌታ ሆይ አንተ ወደ ዓለም የሚመጣው ክርስቶስ የእግዚአብሔር ልጅ እንደሆንክ እኔ አምናለሁ አለችው። »ዮሐ. 11፥20-27\n\n\tኢየሱስ አምላክ ነውን? ኢየሱስ ከተናገረው የተወሰደ፡ እዚህ ስለነበረው ተልዕኮ የተናገረው . . .\n\n\t« ኢየሱስም ወደርሱ ጠርቶ እንዲህ አላቸው ፡- የአህዛብ አለቆች ተብሎ የምታስቡት እንዲገዟችሁ ታላላቆቻችሁም በላያቸው እንዲሰለጥኑ ታውቃላችሁ። በእናንተስ እንዲህ አይደለም፤ ነገር ግን ማንም ከእናንተ ታላቅ ሊሆን የሚወድ የእናንተ አገልጋይ ይሁን ፥ ከእናንተ ማንም ፊተኛ ሊሆን የሚወድ የሁሉ ባርያ ይሁን ፥ እንዲሁም የሰው ልጅ ሊያገለግልና ነፍሱን ለብዙዎች ቤዛ ሊሰጥ እንጂ እንዲያገለግሉት አልመጣም። »ማርቆ. 10፥42-45\n\n\t« ከዚያም ወጠተው በገሊላ በኩል አለፉ ፤ ደቀመዛሙርቱንም ያስተምር ስለነበር ማንም ያውቅ ዘንድ አልወደደም ። ለእነርሱም፡- የሰውልጅ በሰው እጅ አልፎ ይሰጣል ይገድሉትማል ተገድሎም በሦስተኛው ቀን ይነሳል። ይላቸው ነበር። እነርሱም ነገሩን አላስተዋሉም ፤ እንዳይጠይቁትም ፈሩ። »ማርቆ. 9፥30-32\n\n\t«በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ እግዚአብሔር አንድያ ልጁን እስኪሰጥ ድረስ ዓለሙን እንዲሁ ወዷልና ። ዓለም በልጁ እንዲድነ ነው እንጂ ፥ በዓለም እንዲፈርድ እግዚአብሐየር ወደ ዓለም አላከውምና ፤ በእርሱ የሚያምን አይፈረድነትም ፤ በማያምን ግን በአንዱ በእግዚአብሔር ልጅ ስላላመነ አሁን ተፈርዶበታል ። »ዮሐ. 3፥16-18\n\n\t« አብ የሚሰጠኘ ሁሉ ወደእኔ ይመጣል ፤ ወደእኔም የሚመጣውን ከቶ ወደ ውጭ አላወጣውም ፤ ፈቃዴን ለማድረግ አይደለም እንጂ የላከኝን ፈቃድ ለማድረግ ከሰማይ ወርጃለሁና ። ከሰጠኝም ሁሉ አንድ ስንኳ እንዳላጠፋ በመጨረሻው ቀን እንዳስነሳው እንጂ የላከኝ የአብ ፈቃድ ይህ ነው። ልጅንም አይቶ በእርሱ የሚያምን ሁሉ የዘላለም ሕይወትን እንዲያገኝ የአባቴ ፈቃድ ይህ ነው። እኔም በመጨረሻው ቀን አስነሣዋለሁ። »ዮሐ. 6፥37-40\n\n\n\n
</string>
    <string name="thirty1" formatted="false">\n\nኢየሱስ ክርስቶስ ከሌሎች በዓለም ያሉ ኃይማኖቶች ጋር ያለውን ልዩነት የሚያሳይ አጭር መግለጫ\n\n\tቅድሚያ ከሌሎች በዓለም ላይ ካሉ ኃይማኖቶች ተለይቶ በማንጸባረቅ ልዩ የሚያደርገውን የጌታ የኢየሱስ ክርስቶስን ዋና ዋና የሚባሉ የእርሱን ባሕርይዎቹን አጠር አድርገን እንመልከት ።\n\n1. ኢየሱስ ክርስቶስ ከእኛ ጋር ግንኙነት ለመመስረት በፈቃዱ ይጠብቀናል።\n\n\tበራሳችሁ ፍቃድና ፍላጎት ተነሳስታችሁ ከአንድ ሰው ጋር ግንኙነት ለመመስረት ጥረት አድርጋችሁ ታውቃላችሁ? እጀግ አድካሚና ዘላቂነት የሌለው ነው፡፡ ውድ ጓደኘነት ግንኙነታቸውን በሁለቱም ወገን በኩል ፈልገውና ተሳስበው የተቀራረቡ እንደዚሁም ያንን ግንኙነት እኩል ጊዜያቸውንና ጉልበታቸውን ሰውተው የመሰረቱት ነው። በሌሎች ኃይማኖት ግን አምላካቸውን ለማግኘት ሰዎች ናቸው ጥረት የሚያደርጉት ፤ ኢየሱስን ስንመለከት ግን እርሱ ነው እኛን ለማግኘት እስከመጨረሻ ጥረት ሲያደርግ የሚታየው። ኢየሱስ ክርስቶስ ወደዚህ ምድር ለምን እንደመጣ የገለጸው እንዲህ በማለት ነው፤- « እኔ ሕይወት እንዲሆንላችሁ እንዲሁም እንዲበዛላችሁ መጣሁ ።» በማለት ነው የገለጸው። እርሱ የመጣው ለሚያምኑ ከእርሱ ጋር የዘላለም ሕይወትን ሊያጎናጽፋቸው ነው።\n\n2. ኢየሱስ ራሱን እግዚአብብሔር አምላክ እንደሆነ ገልጿል።\n\n\tማንኛውም በዚህ ምድር ላይ ያለን ኃይማኖት የመሰረቱ ሰዎች ራሳቸውን አምላክ አድርገው አልተናገሩም። የበለጠ ይህን ለማወቅ ይህን ሊንክ ይክፈቱ ኢየሱስ እርሱ አምላክ እንደሆነ ተናግሯልን?\n\n3. ኢየሱስ ፍፁም ሕይወትን በመኖር ነው ያለፈው።\n\n\tኢየሱስ ክርስቶስ ፍፁም የሆነ ሕይወትን ከመኖሩም በላይ፣ በሰራቸው ተዓምራትና ድንቆች መለኮትነቱን አሳይቷል። ዕውራንን አብርቷል፤ ኃይለኛ የባህር ማዕበልን ጸጥ አሰኝቷል፤ የሞቱ ሰዎችን አስነስቷል፤ በተዓምር ትንሽ ምግብን አትረፍርፎ በሺህ የሚቆጠሩ ሰዎችን መግቧል፤ በምድር ላይ ያሉ ሌሎች ኃይማኖቶች ደስ የሚያሰኝ መልዕክት በማስተላለፍ ተከታዮችን አፍርተው ሊሆን ይችላል። ነገር ግን እንደ ጌታ ኢየሱስ ተዓምራትንና ድንቆችን አላሳዩም። ኢየሱስም እንዲህ አለ ፡- « እናንተን በእኔ እመኑ ስል አብ በእኔ ውስጥ ስላለ እኔም በአብ ውስጥ ስለምገኘ ነው። እኔን ባታምኑ ለምን ሥራዬን አታምኑም?» በማለት ነው ለሰዎች የተናገረው። ተዓምራቱና ድንቆቹ ማንነቱንና መለኮትነቱን በሚገባ ያሳያሉ።\n\n4. ኢየሱስ ክርሰቶስ ይቅርታን ሰጠን፤\n\n\tበምድር ላይ በሚገኙ ብዙዎቹ ኃይማኖቶች ለኃጢዓታቸው ሥርየት ለማግኘት እራሳቸውን በከባድ ሥቃይና ጭንቀት ውስጥ ያሳልፋሉ። ራሳቸውን ይገርፋሉ፤ በእሳት ፍም ውስጥ ያልፋሉ፤ በምስማር ራሳቸውን ይቸነክራሉ። ኢየሱስ ክርስቶስ ግን እንደ አምላክነቱ የእኛን ኃጢዓት ዋጋ በራሱ ሞት ስለከፈለ እንደገና እርሱ እንደ አምላክነቱ እኛን ይቅር አለን። « የእግዚአብሔር የራሱ ፍቅር በእኛ ተገለጠ ፤ ኃጢዓተኞች ሳለን ክርስቶስ ስለእኛ ሞተልን ። » ክርስቶስ ኢየሱስ እኛን ለማዳን ኃጢዓታችንን ሁሉ ተሸክሞ በመስቀል ላይ በመሞት ቅጣታችንን ከፈለልን።\n\n5. ኢየሱስ ክርስቶስ በመስቀል ላይ ተሰቅሎ ከሞተና ከተቀበረ በኋላ በሦስተኛው ቀን ከሙታን ተለይቶ ተነሣ።\n\n\tብዙ ኃይማኖቶች ስለ ዳግም መነሳት ያስተምራሉ። ኢየሱስ ክርስቶስ ግን በምድር ላይ በመመላለሰ ሲያስተምር ሳለ ደጋግሞ እርሱ በመስቀል ሞት እንደሚሞትና ከዛም በሦስተኛው ቀን ከሙታን ተለይቶ እንደሚነሳ ደጋግሞ ተናግሮ ነበር። ጌታ ኢየሱስ የርሱን መለኮትነት ከጥርጥር ባለፈ በተጨባጭ ዓለም ሁሉ እንዲያውቅ ፈልጓል። በዘመኑ ዓለምን ሲገዙ የነበሩት የሮማውያን ባለሥልጣናት ይህንን መልዕክቱን ደጋግመው ሰምተው ስለነበር ፥ ጌታ ኢየሱስ ሞቶ ከተቀበረ በኋላ መቃብሩን እንዲጠብቁ ከአሥራ አንድ እስከ አሥራ አራት የሚሆኑ ወታደሮች መቃብሩን እንዲጠብቁ ተደርጎ ነበር። ማንም ሰው ወደ መቃብሩ እንዳይቀርብ የሚያስጠነቅቅ የሮማውያን ማህተም ተደርጎበት ነበር። ይህ ሁሉ ጥንቃቄ ቢደረግም ጌታ ኢየሱስ ግን እርሱ እንዳለው በሦስተኛው ቀን ከሙታን ተለይቶ ተነሣ። ከዚያም ከአምስት መቶ ለሚበልጡ ሰዎች በይፋ ታየ። በምድር ላይ ያሉት ሁሉም ኃይማኖቶች መሪዎቻቸው አንዳቸውም በአካል ሞተው እንደሚነሱ አስቀድመው አልተናገሩም አልተነሱምም። ሞትን ድል አድርጎ የተነሳው ጌታ ኢየሱስ ክርስቶስ ብቻ ነው።\n\n6. የመጽሐፍ ቅዱስ መልዕክት እጅግ በጣም ልዩ ነው።\n\n\tመጽሐፍ ቅዱስ ሃሳባቸው የማይገጣጠሙ ተራ የግጥምና የልብ ወለድ ታሪኮች መድበል አይደለም። መጽሐፍ ቅዱስ ስለአኛ ሕይወት ያቀደውን የደህንነት ዕቅድ የተገለጸበትና እንዴት እንደተፈጸመ የሚያስረዳ መጽሐፍ ነው። የእኛና የእግዚአብሔር መልካም የነበረው ግንኙነት እንዴት እንደተበላሸ እንዴት እንደሆነ በሚገባ የሚተርክልን መጽሐፍ ነው። እንደዚሁም ይህ ተበላሽቶ የነበረው ግንኙነት እንዴት እንደሚታደስ በሚገባ ያሳውቀናል። ስለዚህ ጉዳይ በበለጠ ለማወቅ ከፈለጋችሁ ፥ እግዚአብሔርን በግል ማወቅ የሚለውን ጽሑፍ እንድታነብቡ እንመክራችኋን።\n\n\n\n</string>
    <string name="thirty2" formatted="false">\n\nበሞሐድ ሳሌም\n\n\tእኔ ምንም ነገር ሳያውቅ ዕድሜውን በሙሉ በመባዘን እነዳጠፋ ተራ ሰው ነኝ፤ የተወለድኩት በፓኪስታን ውስጥ እጅግ ባለጠጋ ከሆኑ ሙስሊም ከሆኑ ቤተሰቦች ነው። በተወለድኩ ከጥቂት ወራት በኋላ አባቴ ወደ ሳዑዲ ዐረቢያ ይዞኝ መጣ። ስድስት ዓመቴ እንደሆነኝ እናቴ በሞት ተለየችኝ። እያደግኩ ስመጣ፣ ማንም ሰው አንድ ነጥብ ላይ ሲደርስ አንዳንድ የሕይወት ጥያቄዎችን እንደሚጠይቅ ሁሉ እኔም በውስጤ ጥያቄ መጠየቅ ጀመርኩ። እዚህ ምድር ለምን መጣሁ? ለመሆኑ እግዚአብሔር በዕውነት አለ? ካለስ የት ነው የሚገኘው? ለምን አያናግረኝም? የሚሉት ጥያቄዎች ዘወትር ራሴ ለራሴ የምጠይቃቸው ጥያቄዎች ነበሩ።\n\n\tከአሥራ ሁለት ዓመቴ ጀምሮ ቁርዐንን አጥንቻለሁ። ከዛም እየጎለመስኩ ስሄድ ሌሎችንም የእስልምና መጻሕፍት አንብቤአለሁ። የነቢዩ መሐመድን የሕይወት ታሪክና፣ ሃዲስ፣ የመሳሰሉትን። እንደ አብዛኞቹ የሳዑዲ አረቢያ ሰዎች፣ ከእስልምና ዘርፎች አንዱ የሆነው የዋሃቢ ወይም አሃሊ ሃዲስ ዕምነት ተከታይ ነበርኩኝ። (ኦሳማ ቢን ላደንም የዚህ ዕምነት ተከታይ ነበር። ) የዚህ ዕምነት ተከታዮች እጅግ በጣም ፅንፈኞች ናቸው። እኔም ከእነርሱ አንዱ ነበርኩ።\n\n\tየተማርኩት ወደ መንግሥተ ሰማይ ብቸኛ መግቢያ እስልምና ብቻ እንደሆነ ነው። « እንደዚህ ብታደርግ እነዚህንና እነዚያን በረከቶችቸ በሰማይ ቤት ታገኛለህ ፤ እንደዚያ ብታደርግ እነዚህንና እነዚያን በረከቶች በሰማይ ቤት ታገኛለህ።» እየተባልኩ ነው የኖርኩት። ስለዚህ እጅግ አክራሪ የእስልምና ዕምነት ተከታይ ሆንኩ።\n\n\tከዕምነቴ አንጻር የማደርገው ነገር ሁሉ ትክክል እንደሆነ አምን ነበር። በሃዲስና በቁርዐን ላይ ስለተጻፈላቸው ነቢያት በዝርዝር አንብቤአለሁ። ከሌሎቹ ይልቅ የኢየሱስ ክርስቶስ ሕይወት ብቻ ነበር ሕይወቴን የነካው። ክርስቲያኖች ኢየሱስ ክርስቶስ የእግዚአብሔር ልጅ እንደሆነ እንደሚያምኑ ተረዳሁ። እንዴት ይህንን ነገር እንዳመኑ በጣም ደነቀኝ። ስለ ክርስቶስ ኢየሱስ የበለጠ ለማወቅ ፈለግሁ። ከኔ ጋር የሚማር አንድ ክርስቲያን ጓደኛ ነበረኝ። አንድ ቀን አንድ መጽሐፍ ቅዱስ አገኝ እንደሆነ ጠየቅሁት። በጣም በመደነቅ ተመለከተኝና «አዝናለሁ ልሰጥህ አልችልም። » አለኝ። እኔም «ግድ የለህም በኔና ባንተ ይሁን ለማንም አላሳይም ብቻ አንድ አግኝልኝ » ብዬ አጥብቄ ለመንኩት። ሆኖም ቃሌን መጠበቅ አልቻልኩም ፣ መጽሐፍ ቅዱስ በቤታችን ውስጥ እንደማነብ አባቴ አወቀ። ልክ አንዳወቀ እጅግ በጣም ተቆጣ ፤ ያለኝ ክርስቲያን ጓደኛ አንድ ብቻ እንደሆነም ያውቅ ነበር። እኔን ከአጎቴ ጋር ይዞኝ እዚያ ክርስቲያኑ ጓደኛዬ ቤት ወሰደኝና የማስጠንቀቂያውን መዐት አወረደበት። « ሁለተኛ ለዚህ ለሙስሊም ልጄ ክርስትናን እንደምትሰብክ ካወቅሁ፣ ጉዳዩን ለፖሊስ አሳውቃለሁ። ከዚያም ከዚህ አገር ለዘላለም እንደምትሰደድ ዕወቅ። » አለው። በጣም ደነገጥኩ ተጨነቅሁም። በጓደኛዬና በቤተሰቡ ላይ ይህን ማድረግ እንዳልነበረብኝ በማሰብ በጣም አዘንኩ።\n\n\tአባቴም ከአጎቴ ጋር ሆነው ከዚያ በኋላ ቀድሞ እንደማደርገው በቀን አምስት ጊዜ እንድጸልይ ፣ ከነዚህም ውስጥ አንዱን ጸሎት በእስላም መስጊድ በመገኘት እንድጸልይ ከባድ ማሳሰቢያ ከማስጠንቀቂያ ጋር ተነገረኝ። ስለዚህ በተሰጠኝ ማስጠንቀቂያ መሠረት የተለመደው ጸሎቴን ቀጠልኩ ፣ ወደ መስጊድም እየሄድኩ እጸልይ ነበር ። ብዙዉን ጊዜ ሰው በማይኖርበት ጊዜ ወደ መስጊድ እየሄድኩ « እባክህ እግዚአብሔር ሆይ ግለጽልኝ፤ » እያልኩ አለቅስ ነበር። « እግዚአብሔር ሆይ ! ኢየሱስ ማነው? አንተስ ማነህ ?» እያልኩ በልቅሶ እጠይቅ ነበር። ብዙዉን ጊዜ በመስጊድ በጸሎት ወቅት የመስጊዱ ኢማም በአረብኛ ሲናገር (በእስልምና አረብኛ ቋንቋ የአምልኮ ቋንቋ ነው፤ በጸሎት ወቅት መጠቀም የሚገባው ይህንን ቋንቋ ነው። ) ከልቤ አላዳምጠውም ነበር። አንድ ቀን መስጊድ ውስጥ በዙሃር ( በእኩለ ቀን ጸሎት ) ወቅት እየጸለይኩ እያለሁ ስለክርስቶስ ኢየሱስ አስብ ነበር። ለጸሎት በምንሰግድበት ወለል ላይ በስግደት ላይ እያለን፣ ወለሉ ላይ አንድ እጅግ በጣም መልከ መልካም ሰው አይ ነበር። አጋጥሞኝ የማላወቀው ልምምድ ስለነበረ በጣም ደነገጥኩ። በውሃ ላይ እንዳለ ምስል ነበር እያየሁ ያለሁት። ለራሴ በሚሰማኝ ድምጽ «ይህ ኢየሱስ ክርስቶስ ነው።» የሚል ድምጽ ሰማሁ።« ይህ ጌታ ነው !» አለኝ።\n\n\tይህንን ካየሁ በኋላ የበለጠ መጨነቅ ጀመርሁ። እኔ በቁርዐን የማውቀው እግዚአብሔር አምላክ አንድ ብቻ እንደሆነ ነው። ክርስቲያኖች ደግሞ ኢየሱስ የእግዚአብሔር ልጅ ነው እርሱም እግዚአብሔር አምላክ ነው ብለው ያምናሉ። ይህ ደግሞ ይቅር የማይባል ታላቅ ኃጢዓት ነው። ለዚህ ምከንያት ብቻ ጸሎቴን አቋርጬ መውጣት አልፈለግኩም። ጸሎቴን ከጨረስኩ በኋላ ስለጉዳዩ ማሰብ ጀመርኩ። ስለ ክርስቶስ ለማወቅ ያለኝ ጉጉትና ርሃብ የበለጠ እያደገ መጣ።\n\n\tአባቴ ማንበቤን ካወቀ ጊዜ ጀምሮ መጽሐፍ ቅዱስ በእጄ የለም። አንድ ቀን ከጓደኛዬ ጋር በሱቆች አካባቢ ስናልፍ አንድ የኢንተርኔት አገልግሎት የሚሰጥበት ሱቅ አየሁ። እኔም ያኔውኑ ገባሁና ያሆ ዶት ኮም ድረገጽ ላይ እየተመለከትኩ እያለሁ በድንገት አንድ ሃሳብ መጣብኝ፤ ፈልግ በሚለው ባዶ ቦታ ላይ «ኢየሱስ ማነው ? » የሚለውን ጥያቄ ተየብኩ። በሰጠሁት ርዕስ ላይ ሊያስረዱኝ የሚችሉ የበርካታ ድረገጾች ዝርዝር በኮምፒውተር ምሥል ማሳያ ገበታው ላይ መጡልኝ። እዚህ ባለሁበት ሁኔታ ስለኢየሱስ ክርስቶስ መረጃ መፈለጌ አስደነቀኝ። ከከፈትኩት ድረገጽ ስለ ኢየሱስ ክርስቶስ ማንነት ከምጠብቀው በላይ መረጃዎችን አገኘሁ። በብሉይ ኪዳን ኢየሱስ ክርስቶስን በተመለከተ የተነገሩትን ትንቢቶችና በአዲስ ኪዳን ላይ አፈጻጸማቸውን ሁሉ በሚገባ ከመረጃው አገኘሁ።\n\n\tበመሠረቱ እጅግ በጣም ነው የተደነቅሁት። ክርስቶስን እንደ ግል አዳኜ አድርጌ እንዴት መቀበል እንዳለብኝ ፈጽሞ አላወቅኩም ነበር። ለማንኛውም በአጋጣሚም ቢሆን በኢንተርኔት ቤቷ ውስጥ ስለ ኢየሱስ ክርስቶስ በቂ መረጃ የሚሰጠውን ድረገጽ እንኳን አገኘሁት ብዬ ተደሰትኩ። ወደዚች ኢንተርኔት ቤተ ጎራ ማለት አበዛሁ፡፡ አንዳንዶቹ የክርስቲያን ድረገጾች እናንተም ምክንያቱ እንደሚገባችሁ እርግጠኛ ነኝ በይፋ ተደርሶባቸው ተዘግተዋል። አንድ ቀን እንደለመድኩት ወደ ኢንተርኔት አገልግሎት ወደማገኝበት ሱቅ በመሄድ የደህንነት ጸሎት እንዴት መጸለይ እንደሚገባኝ በመጠየቂያ ክፍት ቦታ ጥያቄዬን አቀረብኩ። ባገኘሁት መረጃ መሠረት የደህንነት ጸሎቴን ጸለይኩ ። ከዛም በጥልቀት ማሰብ ጀመርኩ። ለመሆኑ ትልቅ ኃጢዓት ፈጽሜ ይሆን? እያልኩ ማሰብ ጀመርኩ። ለመሆኑ ምናልባት ይህን ጸሎት በመጸለዬ ወደ መንግሥተ ሰማይ እንዳልገባ እከለከል ይሆን.? እያልኩ መጨነቅም ጀመርኩ።\n\n\tእንደልማዴ ለጸሎት ወደ መስጊድ በምሄድበት ሰዓት ሁሌ ባለፈው አይቼ የተደነቅሁትን ያንን የጌታ ኢየሱስን ምስል ማየቴን አላቋረጥኩም። አንድ ቀን ወደገበያ ቦታ በአንድ አቋራጭ መንገድ ብቻዬን እየሄድኩ ነበር። ቦታው አብዛኛውን ጊዜ ሰው የማይበዛበት ጭር ያለ ቦታ ነበር። እየሄድኩኝ እያለ አስብና አምላኬንም እጠይቅ ነበር። « እግዚአብሔር ሆይ ለመዳን አሁን ያደረግሁት ክርስቲያን መሆኔ ትክክል ነው ወይ? ወይስ እስላም እንደሆንኩ መቀጠል ነበረብኝ? » እያልኩ ከእግዚአብሔር ጋር ከልብ የሆነውን ጥያቄዬንና ጭንቀቴን ገለጽሁ፤ እየሄድኩ እያለሁ በመሐል አንድ ድምጽ ሰማሁ። «ልጄ ሆይ አሁን የወሰንከው ውሳኔ ትክክል ነው። በትክክለኛው አቅጣጫ ላይ ነህ።» አለኝ። አሁን ደግሞ የበለጠ መደነቅ ሆነልኝ። እንዲህ አይነት ልምምድ ፈጽሞ ለእኔ አዲስ ነበር።\n\n\tሆኖም በማልፍባቸው ነገሮችና በገጠሙኝ ሁኔታዎች ሁሉ በጣም ደስተኛ ነበርኩ። ከጊዜ በኋላ መጽሐፍ ቅዱስ አግኝቼ ማንበብ ስጀምር ብዙ ነገር ማወቅ ጀመርኩ። ከነዚህም ውስጥ ለምሣሌ፡-\n\n\t« ወደ ቀኝም ወደ ግራም ፈቀቅ ብትል ጆሮችህ በኋላህ ፡- መንገዱ ይህች ናት በእርስዋም ሂድ የሚለውን ቃል ይሰማሉ ። » ኢሣይያስ 30,21\n\n\tበተጨማሪም እንዲህ ይላል።\n\n\t« ለእናንተ የማስባትን አሳብ እኔ አውቃለሁ፤ ፍጻሜና ተስፋ እሰጣቸሁ ዘንድ የዘላለም ሃሳብ ነው እንጂ የክፉ ነገር አይደለም። እናንተም ትጠሩኛላችሁ ሄዳችሁም ወደእኔ ትጸልያላችሁ ፤ እኔም እሰማችኋለሁ። እናንተም ትሹኛላችሁ፤ በፍጹም ልባችሁ ከሻችሁኝ ታገኙኛላችሁ ። » ኤርምያስ 29፥11-13\n\n\tእግዚአብሔር አምላክ ለእኔ ፍጹም ታማኝ ነበር !\n\n\tከዚህ በፊት በቁርዐን ላይ እንደተማርኩት የመጀመሪያዎቹ አባትና እናታችን የሆኑት አዳምና ሔዋን በኃጢዓት ከመውደቃቸው በፊት በገነት ውስጥ ይኖሩ እንደነበር አውቃለሁ። (ይህ ከመጽሐፍ ቅዱስ ጋር ተመሳሳይ ነው።) ሆኖም በቁርዐን እንደተማርኩት ከሆነ አዳምና ሄዋን ኃጢዓታቸው ይቅር እንደተባለላቸው ነው የሚናገረው። ስለዚህ ለሙስሊም ጓደኞቼ ፡- « አዳምና ሄዋን ኃጢዓታቸው ይቅር ከተባለላቸው ለምን ከገነት ተባረሩ? ይህ ማለት አዳምና ሄዋን ኃጢዓታቸው ይቅር አልተባለላቸውም ማለት ነው? » ብዬ መጠየቅ ጀመርኩ።\n\n\tቁርዐኑ በሚያረጋግጠው መሠረት ቶራ (አምስቱ የኦሪት መጻሕፍት) ዛቡር (የዳዊት መዝሙር መጽሐፍ) እና ኢንጅል (ወንጌላት) የእግዚአብሔር ቃል ናቸው። እና ለምን ተለወጡ? ብዙዎች የእስልምና ሊቃውንት እንደሚሉት ከላይ የተጠቀሱት መጻሕፍት ከተለወጡ ማን ለወጣቸው? ብዬ ጠየቅሁ። እነርሱ መጽሐፍ ቅዱስ ተለውጧል ብለው ምክንያት ስለሚሰጡ በዚህም ምክንያታቸው የበለጠ ደስተኞች ናቸው። ያም ሆነ ይህ ዕውነትን ለማወቅ ትሁት መሆንና ስለምናምነው ነገር ሁሉ ዕውነቱን መረዳትን መፈለግ ነበረብን። እኔ መጽሐፍ ቅዱሴን እያነበብኩ እግዚአብሔርን ምሪት ባልጠይቅና እርሱ በቀየሰልኝ ጎዳና ባልሄድ ዛሬ ምን እሆን ነበር? የመጽሐፍ ቅዱስ አምላክ እግዚአብሔር መልስን እንደሚሰጥ ማንም አይሰጥም። ያ ተጨባጭ ሐቅ ነው!\n\n\tቁርዐን በሱራ አል- ባቃራ 2፥ 106 ላይ ራዕይና መገለጥ እንደሚጠፋና እንደሚወድም ወይም እንደሚረሳ ይናገራል። ይህ ምን ማለት ነው? ይህ ቀጥታ ከመጽሐፍ ቅዱስ አቋምና ሁኔታ ጋር በተቃራኒ የሚገኝ ነገር ነው።\n\n\tበቶራ (በኦሪት ) መጽሐፍ በዘኁልቊ 23፥19 ላይ እንዲህ ተጽፏል። « ሐሰትን ይናገር ዘንድ እግዚአብሔር ሰው አይደለም፤ ይጸጸትም ዘንድ የሰው ልጅ አይደለም። » ይላል።\n\n\tእነደዚሁም በዛቡር (በመዝሙር) መጽሐፍ 31፥5 ላይ ፡-\n\n\t« በእጅህ ነፍሴን እሰጣለሁ፤ የእውነት አምላክ አቤቱ ተቤዥተኸኛል። »\n\n\tበኢንጅል (በወንጌል) ላይም ይህ ተጽፏል። (የዮሐንስ ወንጌል 17፥17)\n\n\t« በእውነትህ ቀድሳቸው ፤ ቃልህ እውነት ነው ። »\n\n\tበየትኛውም የመጽሐፍ ቅዱስ ክፍል ውስጥ እግዚአብሔር ስለተሳሳተ ማስተካከያ የሰጠበትና ሙከራውን እንደገና ለማድረግ እንደ ሰው የሆነበት ቦታ አላነበብኩም።\n\n\tበቁርዐን ውስጥ በነቢያት ሁሉ የእግዚአብሔር ራዕይ በተገለጠባቸው መጻሕፍት ማለትም ቶራ - የኦሪት መጻሕፍት ፣ ዛቡር - የመዝሙር መጽሐፍ ፣ ኢንጂል - የወንጌላት መጻሕፍት የዳንኤል መጽሐፍንም ጨምሮ ልናምንባቸው እንደሚገባ ያስረዳና በነዚህ የማያምን ግን ሙስሊም እንዳልሆነ ይናገራል። ሙስሊም በነበርኩ ጊዜ ሁልጊዜ ከመተኛቴ በፊት ይህን ጸሎት እጸልይ ነበር። በሱራ አልባቃራ በምዕራፍ 285 ላይ ይነበባል። ቁርዐን ለማንበብ ካልሰነፍን፣ የማይለወጠውን የእግዚአብሔር ቃል መጽሐፍ ቅዱስን ማንበብ ይገባናል።\n\n\tመጽሐፍ ቅዱስን ከምድረገጽ ለማጥፋት ያልተደረገ ሙከራና ጥረት የለም። በዘመናት መካከል ብዙ ተግዳሮቶችን አልፎ እዚህ ይገኛል። መጽሐፍ ቅዱስን ለማጥፋት አልተቻለም። ይህም የሚያሳየው መጽሐፍ ቅዱስ የእግዚአብሔር አምላክ ቃል ስለሆነ እግዚአብሔር እራሱ ከጥፋት እንደጠበቀው እንረዳለን። ስለዚህ እኔም ዛሬ መጽሐፍ ቅዱስን እንደ እግዚአብሔር መገለጥ ለመቀበል ለማይፈልጉ መረጃ አቅርባችሁ አረጋግጡልኝ እላለሁ፡፡ በመቶ የሚቆጠሩ ሳይንቲስቶች መጽሐፍ ቅዱስን ተገቢውን ጊዜ ሰጥተው አጥንተውታል፤ በመጨረሻም የደረሱበት ድምዳሜ ግልፅ መሆኑና የተፃፈውንም በሌሎች ማስረጃዎች አረጋግጠዋል፡፡\n\n\tበመጽሐፍ ቅዱስ ውስጥ የተቀመጡት ትንቢቶች ዛሬ በዘመናችን ሁሉ እየተፈጸሙ እንደሆነ እያየን ነው። ይህ ሁኔታ የእግዚአብሔር ቃል እውነተኝነትና የጸሐፊውን ማንነት በሚገባ የሚያረጋግጥ ነው። የዓለም ፈጣሪ የሆነው እግዚአብሔር አምላክ ዛሬ ነገና ወደፊትም ምን እንደሚሆን በሚገባ ያውቃል። እርሱ የወደፊቱን እንደ ጥንቆላ መገመት ሳይሆን ምን እንደሚሆን ያውቀዋል።\n\n\tበጌታ ኢየሱስ ክርስቶስና በመሐመድ መካከል ያለውን ልዩነትንም ማወቅ እጅግ አስገራሚ ነው። መጽሐፍ ቅዱስ እንዲህ ይላል፡-\n\n\t« በመጀመሪያ ቃል ነበረ ፣ ቃልም በእግዚአብሔር ዘንድ ነበረ፣ ቃልም እግዚአብሔር ነበረ። » (ኢንጂል) ዮሐንስ ወንጌል 1፥1\n\n\tኢየሱስ ክርስቶስ ለምን አስደሳች ዜና ተባለ፣ የእግዚአብሔር ቃል፣ ከአላህ ጋር የነበረ፣ ተብሎ ስለተጠራ ሲሆን፣ መሐመድ ግን እንደዚህ አልተባለም ። ተባለ እንዴ?\n\n\tሱራ ማርያም ምዕራፍ 21 ላይ እንዲህ ተጽፏል፡- « እኔ የጌታ መልዕክተኛ ብቻ ነኝ፤ ኃጢዓት የሌለበትን ልጅ እሰጣችኋለሁ። »\n\n\tለምን ኃጢዓት የሌለበትን ልጅ ?\n\n\tሳሃይ አል ቡካሪ ሃዲስ ፥ ሃዲስ 4፥506 አቡ ሃሪያ ነቢዩ መሐመድ ያለውን እንዲህ ብሎ ነው የተረከው፤- « ከማርያም ልጅ ከኢየሱስ በቀር ፣ ማንኛውም የሰው ልጅ ልክ ሲወለድ ሰይጣን በሁለት ጣቱ ሁለቱንም ጎኑ ላይ ይነካዋል፤ ኢየሱስን ግን ለመንካት ሞክሮ አልቻለም። እሱን እነካዋላሁ ብሎ የእንግዴ ልጁን ሽፋን ነካው » ብሎ ነው የገለጸው።\n\n\tሳሃይ አል ቡካሪ ሃዲስ ፥ ሃዲስ 4፥641 ሰይድ ቢን አልሙሰያብ ነቢዩ መሐመድ ያለውን እንዲህ ብሎ ነው የተረከው፤-« የአላህ ሃዋሪያ እንዲህ ሲል ሰማሁት፥ ከአዳም ልጆች መካከል ሰይጣን ያልነካው ማንም የለም፤ ከማርያም ልጅ በቀር ገና ሲወለድ ጮሆ ያላለቀሰ ሕጻን የለምና። »\n\n\tስለዚህ መሐመድ ገና ሲወለድ ሰይጣን ነክቶት ዕድሜውን በሙሉ የኃጢዓት ሕይወት ሲመራ ፡ ለምን ኢየሱስ ክርስቶስ እርሱ ብቻ ያለኃጢዓት ሆነ? በቁርዐን ላይ በብዙ ቦታ መሐመድ ደጋግሞ ኃጢዓቱን እንደተናዘዘና ንስሐ እንደገባ ይገልጻል። ማንኛውም የእስልምና ዕምነት ተከታይ ሆኖ ቁርዐንን ያነበበ ሁሉ ይህንን በሚገባ ይገነዘባል።\n\n\tመጽሐፍ ቅዱስ ኢየሱስ ክርስቶስ በምድር ላይ በተመላለሰበት ወቅት እግዚአብሔር ብቻ ሊሰራቸው የሚችለውን ተዓምራቶች እንደሰራ ተዘርዝሮ ተገልጿል። ታዲያ እግዚአብሔር አምላክ ሙታንን ማስነሳትን፣ ከበሽታ መፈወስን ፣ የመሳሰሉትን ታላላቅ ታምራቶችን እርሱ ብቻ እንዲፈጽማቸው ለምን አደረገ?\n\n\tለምን መሐመድ እነዚያን አይነት ታምራቶችን አልፈጸመም? በዘመኑ ብዙ ሰዎች ተዓምራትን እንዲያደርግ ቢጠይቁት ለማድረግ ፈቃደኛ አልሆነም። ግን በቁርዐን ላይ አንድ ተዓምር ብቻ አድርጓል ተብሎ ተገልጾለታል፤- ጨረቃን ለሁለት መክፈል። ይህ ተዓምር ድንቅ ነው ከተባለ፣ ለሰው ልጅ ይህ መሆኑ ምን ጥቅም ይሰጠዋል ?\n\n\tኢየሱስ ክርስቶስ ሲወለድ፣ መላዕክት ከድንግል ማርያም መወለዱንና ኃጢዓት የሌለበት መሆኑን ይህንን የተከበረ ልደት ለማብሰር ተላኩ። በእስልምና ተከታዮች ዘንድ እንደ ታላቅና የመጨረሻው ነቢይ የሚታየው መሐመድ ግን ይህን እድል አላገኘም። ለመሐመድ ለምን እንዲህ አልተባለለትም?\n\n\tእግዚአብሔር አምላክ ድንግሊቱ እንድተወልድ ማድረግ ከቻለ የተወለደውን ልጄ ማለቱ ምኑ ነው ከባድ?\n\n\tቁርዐን ፡- መገለጥና ምህረት እንዳለም ይገልጻል፤ ራዕይና መገለጥ ከመሐመድም በኋላ ለሚመጣው ትውልድም ነው ፤ ግን ለምን? መገለጥና ራዕይ በዚያ መልክ እንዲሆን ለምን ተፈለገ? ምን ዓይነት ምህረት ነው ለዚህች ዓለም ያስፈለገው? ቁርዐን ለዚህ ሁሉ ምላሽ የለውም። ሙስሊሞች ለዚህች ዓለም የተላከውን ምህረትና መገለጥ ለማወቅ ኢንጂልን (ወንጌልን) ማንበብ አለባቸው ።\n\n\tበኢንጂል (በወንጌል) በማርቆስ ወንጌል 10 ፥ 46-47 ውስጥ አንድ ማየት የተሳነው ሰው ወደ ኢየሱስ ክርስቶስ እንዲህ ብሎ ጮኸ፡-\n\n\t« ወደ ኢያሪኮም መጡ ፤ ከደቀመዛሙርቱና ከብዙ ሕዝብ ጋር ከኢያሪኮ ሲወጣ፣ የጠሜዎስ ልጅ ዕውሩ በርጠሜዎስ እየለመነ በመንገድ ዳር ተቀምጦ ነበር፤ የናዝሬቱ ኢየሱስ እንደሆነ በሰማ ጊዜ የዳዊት ልጅ ኢየሱስ ሆይ ማረኝ ! እያለ ይጮህ ጀመር። »\n\n\tእንደዚሁም በአዲስ ኪዳን ፡-\n\n\t« ወደ ዘላለም ሕይወት የሚወስደውን የጌታችንን የኢየሱስ ክርስቶስን ምህረት ስትጠባበቁ በእግዚአብሔር ፍቅር ራሳችሁን ጠብቁ። » የይሁዳ መልዕክት 1፥21\n\n\t« ኢየሱስ ክርስቶስ ከሙታን በመነሳቱ ለሕያው ተስፋና ለማይጠፋ እድፈትም ለሌለበት ለማያልፍም ርስት እንደ ምህረቱ ብዛት ሁለተኛ የወለደን የጌታችን የኢየሱስ ክርስቶስ አምላክና አባት ይባረክ። » 1ኛ ጴጥሮስ 1፥3\n\n\tየኢየሱስ ክርስቶስ ምህረትና ይቅርታ እርሱ ለኖረበት ዘመን ወይም እርሱ ለኖረበት አካባቢ ብቻ አልነበረም። እግዚአብሔር ለሁሉም የሰው ልጅ ከመሐመድ በፊትና በኋላም ላሉት ሁሉ የምህረት መንገድና ምንጭ አድርጎታል።\n\n\tየእግዚአብሔር ቃል በሚገባ እንደሚነግረን እኛ ሁላችን ኃጢዓተኞች በመሆናችን በዚህም የተነሳ ከአምላካችን ከእግዚአብሔር መለየታችንን በሚገባ እናውቃለን። ስለዚህ ከእግዚአብሔር ጋር ለመታረቅና እንደገና ግንኙነታችንን ለመጀመር ብቸኛው እግዚአብሔር ያዘጋጀው መንገድ ጌታ ኢየሱስ ክርስቶስ ብቻ ነው። ምክንያቱም ኢየሱስ ክርስቶስ ኃጢዓት የሌለበት ሆኖ ሳለ ስለ እኛ ኃጢዓት ሆነ። ኃጢዓታችን በሙሉ በእርሱ ላይ ተጫነ።\n\n\tኃጢዓታችን በሙሉ በእርሱ ላይ ስለተጫነ። ኃጢዓት የሌለበት ኢየሱስ ክርስቶስ ስለ እኛ ኃጢዓት ሆነ። በኢንጂል (በወንጌል) በማቴዎስ 1፥21-22 እንዲህ ተብሎ ተጽፏል። « እርሱ ሕዝቡን ከኃጢዓታቸው ያድናቸዋልና ፤ ስሙንም ኢየሱስ ትለዋለህ፤ በነቢይ ከጌታ ዘንድ ፡- እነሆ ድንግል ትጸንሳለች ፤ ልጅም ትወልዳለች። ስሙንም አማኑኤል ይሉታል። »\n\n\tለብዙ ሰዎች ኢየሱስ ክርስቶስ ፡- «ኃጢዓትህ ተሰረየችልህ » እያለ በመናገር እርሱ የሰዎችን ኃጢዓት ይቅር ለማለት እንደመጣ አሳይቷል።\n\n\tእንደዚሁም በአዲስ ኪዳን ውስጥ፡-\n\n\t« እኛ በእርሱ ሆነን የእግዚአብሔር ጽድቅ እንሆን ዘንድ ኃጢዓት ያላወቀውን እርሱን ስለ እኛ ኃጢዓት አደረገው። » 2ኛ ቆሮንቶስ. 5፥21\n\n\tብዙ ሰዎች በጌታ ኢየሱስ ክርስቶስ በኩል የሚገኘውን ምህረትና ደህንነት በማግኘት ሕይወታቸው ተለውጧል። ከእነዚህም አንዱ እኔ ነኝ። ብዙዎች ተዓምርን፣ስልጣንን፤ ዕውነትን ትክክለኛ ባልሆነ ቦታ ለማግኘት ሲባዝኑ ይገኛሉ፤ እኔም ጌታ ኢየሱስ ክርስቶስን አግኝቴ እስከማርፍ ድረስ ሳደርግ የነበረው ነገር ልክ እንደነዚህ ሰዎች ነበር። ወደ እግዚአብሔር የሚያደርሰው ብቸኛው መንገድ አንድ ብቻ ነው። ኢየሱስ ክርስቶስ ይህን እውነት አስመልክቶ ሲናገር እንዲህ አለ፡-\n\n\t« እኔ መንገድና እውነት ሕይወትም ነኝ፤ በእኔ በቀር ወደ አብ የሚመጣ የለም፤ እኔንስ ብታውቁኝ አባቴን ደግሞ ባወቃችሁ ነበር፤ ከአሁን ጀምሮ ታውቁታላችሁ፡ አይታችሁትማል። » ዮሐንስ. 14፥6\n\tመሐመድና ሙስሊም ተከታዮቹ በየቀኑ ብዙ ጊዜ በሚያስገርም ሁኔታ ስለደህንነታቸው ምሪት እንዲያገኙ ይጸልያሉ። በጣም የሚደንቀው ነገር ታላቁና የመጨረሻው ነቢይ ተብሎለት የሚነገርለት መሐመድ እንኳ ዕድሜ ልኩን እስከ ሕይወቱ መጨረሻ ይህንን ምሪት በመጠየቅ እንደጸለየ ነው ያለፈው። - ሱራ አል ፈትህያ 3\n\tለመሆኑ መሐመድ በትክክለኛው መንገድ ላይ ነበርን? እስልምና በትክክለኛው አቅጣጫ ላይ ነውን? ዛሬ ሙስሊሞች ወንዶችና ሴቶችን አንድ ነገር አሳስባቸዋለሁ፤ ለመሆኑ ወደ መንግሥተ ሰማያት ለመግባት አሁን የያዙት ጎዳና በእርግጥ ትክክለኛ መንገድ ነው ብለው ያስባሉ? ብዙ ጊዜ በቁርዐን ላይ እንደምናገኘው መንግሥተ ሰማያት የእግዚአብሔር ህልውና የሚገኝበት ቦታ እንደሆነ ተመልክተናል።\n\ntበሱራ አል ኑር 14 ላይ የተጻፈው እንዲህ ተብሎ ነው።\n\n\t« የአላህ ምህረትና ጸጋን ካላገኘህ በዚህ ምድርና በወዲያኛው ኣለም ቅጣት ገሃነም ውስጥ ዕድል ፈንታህ ይሆናል። »\n\n\tሱራ ጣዉብ 111\n\n\t« አላህ ለአማኞቹ ለመልካም ሥራቸው ለነርሱና ለነርሱ ለሆኑት ሰዎች የገነትን አትክልት ቦታ ገዛላቸው። »\n\n\tከዚህ ምን እንረዳለን?\n\n\t« እናንተ የምታምኑ የሚጠበቅባችሁን ተግባር አከናውኑ፤ ወደ እርሱ ሊያቀርባችሁ የሚችለውን መፍትሄ ሁሉ እሹ፧ » ሱራ ዐአል ማይዳ 350\n\n\tእኔ ሁልጊዜ መንፈሳዊ ርሃብንና ጥማትን እግዚአብሔር አምላክ በውስጣችን ያስቀምጥ ዘንድ ለደህንነት የሚያበቃንነን መንፈሳዊ ምግብ እንድናገኝ እንዲረዳን እጸልያለሁ። ለሙስሊም ወንድሞቼና እህቶቼ ምን ማለት እንደሆነ ለማሳወቅና ትርጉሙም በትክክል ምን ማለት እንደሆነ ለማሳየት ብዙ የቁርዐን ጥቅሶችን በመጥቀስ ለማሳየትም ሞክሬአለሁ።\n\n\tእኔ መንግሥተ ሰማይ በእኛ መልካም ሥራ የምንገዛት ቦታ ነች ብዬ አላምንም። መንገሥተ ሰማይን የምናገኘው በእግዚአብሔር ጸጋና ምህረት ብቻ ነው። ስለዚህ ሁሌ ይህ እውነት እንዲገለጽልን የሚሻ ርሃብና ጥማት በውስጣችን አድሮ ለደህንነት የሚያበቃንን እውነት ተገንዝበን ለደህንነት እንድንበቃ ጸሎቴ ነው። ደህንነትን ለማግኘት የተወሳሰበና የከበደ ነገር የለም። በቀላሉ በትሁት ልብ ወደእርሱ ቅረቡ፤ የምህረት ፊቱንም እሹ፤ ማንነታችሁን በእርሱ የምህረትና የጸጋ ክንድ ላይ አሳርፉ።\n\n\tበክርስቶስ አዲስ ክርስቲያኖች እንሆናለን። እውነቱ ከብዙ ጊዜ በፊት ነው የተጻፈው፣ ሆኖም ዛሬም አዲስ ነው። የፈጠረን እግዚአብሔር አምላካችን አስተሳሰባችንንና ሐሊናችንን እንዴት መለወጥ እንዳለበት ስለሚያውቅ በአንድ ልጁ በኢየሱስ ክርስቶስ በኩል ብቻ የመዳን መንገድን አዘጋጅቶልን በውስጣችን ያለውን ባዶ ቦታ እንዲሞላው ፈለገ። ስለዚህ ወንድሞችና እህቶች የእርሱን አስደናቂ ፍቅር ለመቀበል ልባችሁን በትህትና ክፈቱለት። ኢየሱስ ክርስቶስ ወደ ሕይወችሁ እንዲገባ ፍቀዱለትና ቀጥሎ የሚሆነውን ተመልከቱ። በሕይወታችሁ ታላላቅ ነገሮች ሲከናወኑ የማየት ዕድልን ታገኛላችሁ። እኔ በችግርና በመከራ ውስጥ ስሆን ማንም ሊያደርግልኝ በማይችለው መንገድ ቀርቦኝ ሲጽናናኝና ሲያበረታታኝ አይቼዋለሁ። እርሱ ለዘላለም ሕያው እንደሆነና እስከዘላለም እንደሚወደኝ በሚገባ አስገንዝቦኛል። አንድያ ልጁን ልኮ ስለእኛ ኃጢዓት እንዲሞትና እኛም ደህንነትን እንድናገኝ ስላደረገ እግዚአብሔርን አመሰግናለሁ፣ ከፍ ከፍ አደርገዋለሁም። ከእርሱ ጋር ግንኙነት ለመጀመር ከፈለጋችሁ እንዴት መጀመር እንደምትችሉ ለማወቅ እግዚአብሔርን በግል ማወቅ የሚለውን ጽኁፍ ማየት ትችላላችሁ።\n\n\n\n</string>
    <string name="thirty3" formatted="false">\n\n\tጥያቄ. ካቶሊክ በመሆንና ክርሰቲያን በመሆን መካከል ልዩነት አለን?\n\n\tኛ መልስ፡  በክርስትና ዕምነት ጥላ ሥር ብዙ ቤተ ዕምነቶችና አቢያተ ክርስቲያኖች አሉ፤- ካቶሊክ ፣ ፕሬስቤተርያን፣ ሜቶዲስት፣ ባፕቲስት፣ ሉተራውያን ፣ የመሳሰሉት ማለት ነው። ከነዚህ ባንዱ ውስጥ አባል መሆን ማለት ዕውነተኛ ክርስቲያንነትን አያመለክትም።\n\n\tዋናው ቁምነገሩ እሱ ወይም እሷ በግላቸው ኢየሱስ ክርስቶስን ወደ ሕይታቸው ውስጥ አስገብተዋል? ወይም ከእግዚአብሔር ጋር በግል ግንኙነት አላቸው ወይ ነው ።\n\n\tበዮሐንስ ወንጌል ውስጥ እንዲህ ተጽፎ እናገኛለን፡- « ለተቀበሉት ሁሉ (ጌታ ኢየሱስ ከርስቶስን ማለት ነው ) በስሙ ለሚያምኑት ለነርሱ የእግዚአብሔር ልጆች ይሆኑ ዘንድ ሥልጣንን ሰጣቸው ። » ዮሐ.1፥12 ለምንድነው የእግዚአበሔር ልጆች መሆን ያለብን? ምክንያቱም እስከዛ ድረስ እግዚአብሔር ከእኛ ርቆ ስለነበረ ነው። እንዳለ ብቻ ነው የምናውቀው፤ መመለክ እንዳለበትም ልናውቅ እንችል ይሆናል። ችግር ውስጥ በገባን ጊዜና ዕርዳታን ስንሻ ደግሞ ወደ እርሱ መጸለይ እንደምንችልም እናውቅ ይሆናል። ሆኖም በኃጢዓታችን ምክንያት በእኛና በእግዚአብሔር መካከል ርቀትና ክፍተት እንደተፈጠረ እናውቃለን።\n\n\tአሁን እስከኖርንና ትንፋሻችን እስካለ ድረስ ኃጢአት ልንሰራ እንችላለን። ሁሉንም ነገር እግዚአብሔር በሚፈልገው መንገድ ሳይሆን እኛ በምንፈልገው መንገድ ብቻ የመስራት ዝንባሌ ነው ያለን። ሆኖም ኃጢዓት በእኛና በእግዚአብሔር መካከል ግርዶሽ ሆኖ አይቀርም። እንዴት\n\n\tመጽሐፍ ቀዱስ ኃጢዓት ቅጣት እንዳለው ይገልጽልናል። ቅጣቱ እኔና እናንተ ከምንገምተው በላይ ነው። የኃጢዓት ዋጋ ሞት ነው። ሞት ተብሎ የተወሰነው ቅጣት ነፍስ ላጠፋ ብቻ አይደለም። ለሁሉም ኃጢዓት እግዚአብሔር ፍርድን ያስተላለፈው የሞት ፍርድን ነው። መጽሐፍ ቀዱስም ይህንን ሲያረጋግጥ እንዲህ ይላል፤- « የኃጢዓት ደመወዝ ሞት ነውና፤ . . .» ሮሜ 6፥23 ስለዚህ በኃጢዓታችን ምክንያት ከእግዚአብሔር ተለይተን ለዘላለም እንዳንሞት ጌታ ኢየሱስ ክርስቶስ በእኛ ፈንታ ሞተ። የኃጢዓታችንን ዋጋ ሙሉ በሙሉ ከፈለ። በዚህም የተነሳ ከኃጢዓታችን ሙሉ በሙሉ ይቅርታን አገኘን። ያገኘነው ጊዜያዊ ይቅርታ አይደለም። ምናልባትም ወደፊት በስህተት በ በኃጢዓት ብንወድቅ ጌታ ኢየሱስ አንዴ ለበደላችን ሁሉ ሞቶ ይቅርታን አግኝተናልና ምህረትን ከእግዚአብሔር ዘንድ እንቀበላለን። በእኛና በእግዚአብሔር መካከል የልዩነት ግድግዳ ተወገደልን። ይህ ማለት እኛ ፍፁማን ሆነናልና በኃጢዓት አንወድቅም ማለት አይደለም። ሆኖም በእኛ ቦታ ጌታ የሞተልንን ኢየሱስ ክርስቶስ እሱን ስናይ ይቅርታና ምህረትን አግኝተናል።\n\n\t« ሁሉ ኃጢዓትን ሰርተዋልና የእግዚአብሔርም ክብር ጎድሏቸዋል፤ በኢየሱስ ክርስቶስ በሆነው ቤዛነት በኩል እንዲያው በጸጋው ይጸድቃሉ። » ሮሜ 3፥23-24\n\n\tጌታ ኢየሱስ ክርስቶስን እንደ ግል መድኃኒታችን አድርገን ተቀብለን ወደ ሕይወታችን ስናስገባው፥ እግዚአብሔር አምላክ ከጥፋት ነጻ መሆናችንን ያውጀልንና ፥ በእርሱ ፊት ጻድቅ ያደርገናል። ከእግዚአብሔር ጋር ያለን ግንኙነትም በሚገባ ይጀመራል። የእርሱ ሕይወት በኛ ውስጥ እንዳለም እናውቃለን። ከእግዚአብሔር ጋር የቅርብ ግንኙነት እንዲኖረን የእርሱን ታላቅ ምህረት አግኝተናል።- «. . . የኃጢዓት ደመወዝ ሞት ነውና የእግዚአብሔር የጸጋ ሥጦታ ግን በክርስቶስ ኢየሱስ የዘላለም ሕይወት ነው። » ሮሜ. 6፥23\n\n\tከእግዚአብሔር ጋር የግል ገንኙነት ለማድረግ በእርግጥ ከወሰናችሁ፥ ኃጢዓታችሁ ይቅር ተብሏል። በናንተና በእግዚአብሔር አምላክ መካከል ያለው የልዩነት ግድግዳ ተወግዷል። ስለዚህ ጉዳይ በበለጠ ለማወቅ ከፈለጋችሁ ፥ እግዚአብሔርን በግል ማወቅ የሚለውን ጽሑፍ እንድታነብቡ እንመክራችኋን።\n\n\n\n</string>
    <string name="thirty4" formatted="false">\n\n\tጥያቄ. « ለመሆኑ መንግሥተ ሰማይ አለችን? » መንግሥተ ሰማይ ምን ትመስላለች? የትስ ትገኛለች? የሞቱትን ቤተሰቦቼንና ወዳጆቼን እዚያ አገኛቸዋለሁ?\n\n\tኛ መልስ፡  አዎ መንግሥተ ሰማይ አለች።\n\n\tብዙ ሰዎች መንግሥተ ሰማይ ብለው የሚጠሯት ዘላለማዊዋን ከተማ ነው። መጽሐፍ ቅዱስ «አዲሲቷ ኢየሩሳሌም» (ራዕይ 21፥2) ብሎ የሚጠራት ማለት ነው። ዘላለማዊቷ ከተማ የተገለጸችው እንዲህ ተብላ ነው።\n\n\t« እነሆ የእግዚአብሔር ድንኳን በሰዎች መካከል ነው ፤ ከእነርሱም ጋር ያድራል። እነርሱም ሕዝቡ ይሆናሉ። እግዚአብሔርም እርሱ ራሱ ከእነርሱ ጋር ሆኖ አምላካቸው ይሆናል። እንባዎችንም ሁሉ ከአይኖቻቸው ያብሳል። ሞትም ከእንግዲህ ወዲህ አይሆንም ፥ ኃዘንም ቢሆን ወይም ጩኸት ወይም ሥቃይ ከእንግዲህ ወዲህ አይሆንም፤ የቀደመው ሥርአት አልፎአልና። ብሎ ሲናገር ሰማሁ። በዙፋንም የተቀመጠው ፡- እነሆ ሁሉን አዲስ አደርጋለሁ አለ፤ ለእኔም እነዚህ ቃሎች የታመኑና እውነተኛዎች ናቸውና ጻፍ አለኝ ። » ራዕይ 21፥ 3-5\n\n\tአዲሲቷ ኢየሩሳሌም የእግዚአብሔር ሕዝቦች ዘላለማዊ መኖሪያ ነች። ስለዚህች ቦታ መጽሐፍ ቅዱስ እንዲህ ይለናል።\n\n\t« ለበጉም በሆነው በሕይወት መጽሐፍ ከተጻፈው በቀር ጸያፍ ነገር ሁሉ ርኲሰትና ውሸትም የሚያደርግ ወደእርስዋ ከቶ አይገባም። » ራዕይ 21፥27\n\n\tመጽሐፍ ቅዱስ እንደሚለን የሞቱት ሁሉ የማይሞት አካል ለብሰው ይነሳሉ፤ ከዚያም በኢየሱስ ክርስቶስ ዙፋን ፊት ለፍርድ ይቀርባሉ። (ራዕይ 20፥ 11-13) ምንም እንኳ ጌታ ኢየሱስ ክርስቶስ ቀድሞ አዳኝ ሆኖ ወደ ምድር የመጣ ቢሆንም በዚህ ጊዜ ግን ፈራጅ ሆኖ በፍርድ ወንበር ላይ ይቀመጣል። ሥማቸው በሕይወት መዝገብ ላይ ተጽፎ ያልተገኘ ሁሉ ወደ እሳት ባሕር ይጣላሉ። (ራዕይ20፥ 14-15)\n\n\tሁሉም ወደ መንግሥተ ሰማያት ይገባል ፣ በዚያም ዘመዶቹንና ወዳጆቹን ያገኛል የሚል ሃሳብ መጽሐፍ ቅዱሳዊ አይደለም። ኢየሱስ በርሱ የሚያምኑ ብቻ የዘላለም ሕይወት እንዳለቸው ነው የሚገልጸው። ምክንያቱም በዮሐ. 14፥6 ላይ እንደተጻፈው ጌታ ኢየሱስ « በእኔ በቀር ወደ አብ የሚመጣ የለም። » ብሎ ተናግሯል። በራዕይ 7፥9 ላይ ደግሞ መንግሥተ ሰማይ ከዘር ፥ከነገድ፥ ከቋንቋ ፥ ከብሔራት የተሰበሰቡ ሕዝቦች በክርስቶስ በማመናቸው የተነሳ የዘላለም ሕይወትን አግኝተው በዚያ እንደሚኖሩ ያስገነዝበናል። ስለዚህ ዛሬ ሊቀበሉትና የእርሱን የደህንነት መንገድ ለመከተል ያልፈለጉ ሁሉ በዛ ከእግዚአብሔር ጋር አይኖሩም።\n\n\n\n</string>
    <string name="thirty5"></string>
    <string name="thirty6"></string>
    <string name="thirty7"></string>



</resources>